PERIOADA INTERBELICĂ
BALTAGUL – Mihail Sadoveanu
Roman tradițional


	Romanul „Baltagul” a fost publicat de M. Sadoveanu în anul 1930 și reprezintă cea mai cunoscută creație sadoveniană, ilustrând perfect formula tradițională a romanului realist de observație socială și de problematică morală, în primul rând datorită faptului că Sadoveanu construiește un univers ficțional ce reușește să creeze iluzia realității. Romanul surprinde viața muntenilor din zona Tarcăului, la începutul secolului al XX-lea, o lume dominată de legi nescrise. Conform principiilor realismului, lumea imaginată de scriitor trebuie să respecte o anumită mentalitate, declarată printr-o perspectiva narativă obiectivă ce presupune existența unui narator cu rol demiurgic pentru universul creat. Omnisciența sa se dezvăluie pe parcursul romanului din faptul că notează trăirile interioare ale Vitoriei, gândurile lui Gheorghiță sau evenimente anterioare din viața personajelor, inclusiv a lui Nechifor Lipan.
	Tema vieții și a morții și cea a căutării adevărului se întemeiază epic pe motivul ordonator al călătoriei inițiatice, având ca scop cunoașterea, restabilirea justiției și a echilibrului, iar viziunea despre lume a lui Sadoveanu este realistă, deși la fel de bine se poate vorbi despre o viziunea conservatoare, tradițională. 
	Titlul pune întregul univers al cărții sub semnul dualității; baltagul – topor cu două tăișuri – este, în același timp, și unealtă și armă, figurând simbolic viața și moartea. Călătoria Vitoriei este de viață și de moarte, desfășurându-se nu numai într-un spațiu geografic real, ci și într-un spațiu lăuntric, un labirint interior în care se hotărăște totul.
	Un prim argument pentru încadrarea romanului „Baltagul” în paradigma tradițională este construcția epică, specifică romanului tradițional: narațiune obiectivă, la persoana a III-a, narator omniscient cu o viziune „par derrière” și cu focalizare 0. Arhitectura compozițională este caracterizată prin echilibru perfect, iar principiile și tehnicile narative sunt clasice: cronologie, tehnica înlănțuirii, cu inserția unor episoade retrospective.
	Cele 16 capitole ale romanului pot fi grupate în trei părți. Primele șase capitole surprind așteptarea plină de neliniște și presimțiri, hotărârea Vitoriei de a porni pe urmele lui Nechifor și pregătirile pentru marea călătorie. Partea a doua, capitolele VII – XIII, se referă la drumul care reface traseul străbătut în toamnă de Lipan, traseu labirintic, pe care Vitoria și Gheorghiță îl parcurg pentru a afla adevărul și sfârșește cu descoperirea osemintelor lui Lipan. În ultima parte, capitolele XIV – XVI, se dezvăluie adevărul despre moartea lui Nechifor și se descrie înfăptuirea actului justițiar.
	Ca în toate romanele tradiționale, structura narativă este perfect echilibrată, cu planuri clar delimitate, dinamizate de conflicte puternice. Viziunea artistică este structurată pe trei planuri. Prim – planul este cel al existenței individuale și familiale, este un plan epic ce urmărește călătoria explorativă a Vitoriei, fiind dinamizat de un conflict exterior de interese care a dus la moartea lui Nechifor. Planul existenței comunității de oieri e unul monografic, surprinzând existența unei lumi arhaice, care se confruntă cu noi forme de viață socială. Existența muntenilor este integrată într-un plan mitic și simbolic. Relația omului cu acest plan se realizează prin credință, prin mentalități și superstiții arhaice, prin vis și semne. Dezechilibrul acestui plan este determinat de moartea violentă a unui om, al cărui suflet nu-și află odihna până când nu este încredințat pământului prin ritualul funebru.
	Un alt argument care confirmă modelul romanului tradițional este faptul că „Baltagul” își focalizează interesul asupra acțiunii, aceasta fiind lineară, cu episoade narative bine marcate, înlănțuite logic și cronologic. Subiectul însumează întâmplări și situații semnificative din existența eroilor, în succesiunea celor cinci momente.
	Incipitul de tip clasic rezumă o legendă, ce are funcții multiple: ea integrează existența muntenilor, schițează un portret al personajului colectiv – ciobanii cărora Dumnezeu le-a dat „o inimă ușoară” - și introduce personajul absent al cărții: „Povestea asta o spunea uneori Nechifor Lipan la cumetrii și nunți, la care era nelipsit”.
	În expozițiune, se surprinde existența satului de munte, Măgura Tarcăului și a familiei Lipan. Nechifor Lipan, capul familiei, plecase la târgul de la Dorna să vândă și să cumpere oi. Întârzierea lui o neliniștește pe Vitoria, care își cheamă fiul, pe Gheorghiță, de la stână. Semnele rele și visul prevestitor îi sporesc femeii teama. Hotărârea Vitoriei de a pleca cu Gheorghiță în căutarea lui Nechifor, constituie intriga. Desfășurarea acțiunii narează pregătirile pentru drum, care încep cu o călătorie la Piatra, pentru a anunța autorităților dispariția lui Lipan și la mănăstirea Bistrița, unde Vitoria se închină icoanelor și se spovedește. Pregătirile gospodărești sunt dublate de cele spirituale: Vitoria se purifică prin post și rugăciuni. Călătoria inițiatică pe urmele lui Lipan începe sub „zodia primăverii” și urmează un traseu labirintic. Între localitățile Sabasa și Suha, Vitoria descoperă osemintele lui Lipan în râpa de sub Crucea Talienilor. În vreme ce Gheorghiță priveghează osemintele părintelui ucis, Vitoria anunță autoritățile și pregătește înmormântarea și praznicul. Punctul culminant e de un intens dramatism: în fața celor adunați la praznicul funerar, Vitoria reconstituie împrejurările morții lui Lipan, spre spaima crescândă a lui Calistrat Bogza și Ilie Cuțui, oierii care l-au însoțit pe Nechifor de la Dorna. Deznodământul fixează situația finală: pedepsirea vinovaților care își mărturisesc vina și refacerea echilibrului, viața urmându-și cursul normal după săvârșirea ritualurilor funerare. Finalul romanului conține monologul femeii care i se adresează fiului, conștientă că viața nu se încheie cu evenimentul tragic al morții soțului ei. Mesajul pe care-l transmite evidențiază faptul că pentru Vitoria rânduiala rămâne cuvântul de ordine și că tradițiile trebuie respectate.
	Ca orice roman tradițional, „Baltagul” este orientat spre o lume obiectivă, surprinsă în existența ei social-istorică. Așadar, acțiunea se desfășoară în spații bine determinate și urmărește evoluția personajelor într-un timp real.
	Narațiunea este modul de expunere predominat, realizând întregul schelet al acțiunii, care evoluează amplu, având un caracter veridic. Atunci când textul ia forma dialogului, modelul se schimbă, deoarece trebuie să surprindă mișcările sufletești ale personajelor. Descrierea este atât de atmosferă, naratorul prezentând în cele mai mici detalii locurile, timpul și cadrele naturale apărute în calea eroilor, cât și portretistică: „Purta căciulă brumărie. Avea cojoc în dimuri de miel negru, scurt până la genunchi...”. Pe lângă aceste modalități clasice de expunere, Sadoveanu apelează și la tehnici moderne: monologul interior, memoria afectivă, involuntară, care aduce în prezent secvențe din trecutul comun al Vitoriei și al lui Nechifor Lipan.
	Chiar daca romanul tradițional ca tipar și formulă narativă a pierdut în competiția cu romanul modern, „Baltagul” lui Sadoveanu impune un model etic și estetic, care va rămâne în memoria cititorului.

BALTAGUL – Mihail Sadoveanu
Caracterizarea personajului – Vitoria Lipan


	Baltagul de Mihail Sadoveanu este un roman obiectiv, publicat în anul 1930, prin intermediul căruia scriitorul aduce o formulă românească inedită în peisajul epicului interbelic, ilustrând perfect formula tradițională a romanului realist de observație socială și de problematică morală, în primul rând datorită faptului că Sadoveanu construiește un univers ficțional ce reușește să creeze iluzia realității. Romanul surprinde viața muntenilor din zona Tarcăului, la începutul secolului al XX-lea, o lume dominată de legi nescrise.
	Vitoria Lipan este protagonista romanului Baltagul, o figură reprezentativă de erou popular, având cultul pentru adevăr și dreptate, respectarea datinilor străvechi și a legilor strămoșești. Statutul social al Vitoriei este conturat în primele capitole ale romanului: o femeie simplă din Măgura Tarcăului, mamă a doi copii, Minodora și Gheorghiță și soția lui Nechifor Lipan. O notație a naratorului anticipează într-o oarecare măsură deznodământul tragic, evidențiind, în același timp, condiția precară a soțiilor de oieri: Viața muntenilor e grea, mai ales viața femeilor. Uneori stau văduve înainte de vreme, ca dânsa. În ceea ce privește statutul moral și psihologic, Vitoria este o femeie puternică, hotărâtă și curajoasă: N-am să mai am hodină, cum n-are pârâul Tarcăului, până ce l-oi găsi pe Nechifor. De asemenea, ea se dovedește o femeie lucidă întrucât, dându-și seama de faptul că pe Nechifor l-au răpus răii, acceptă această nouă realitate, mărturisind: Eu sunt cea mai necăjită și mai amărâtă de pe lumea asta, am rămas văduvă și sărăcită. Mai mult, ea anticipează drama care îi va schimba viața încă de la începutul călătoriei sale: Să știi că pentru noi nu mai poate fi nici bucurie, nici belșug.
 	Inteligența nativă și stăpânirea de sine sunt evidențiate pe drum, dar, mai ales, la parastas, când demască ucigașii, Vitoria regizând magistral scena. Cu o logică impecabilă, prin vorbe înțelepte și aluzive, ea îi constrânge pe făptașii crimei să mărturisească adevărul. Pentru Vitoria, datoria creștinească se află înainte de toate, lucru reliefat și de către narator: trebuia ca să-l găsească pe cel drag, să-l ridice din locul pieirii și să-l puie în pământ sfânt, cu rânduielile știute. Aparținând lumii arhaice, patriarhale, Vitoria transmite copiilor respectul tradițiilor și este refractară la noutățile civilizației. Dărzenia femeii este sugerată de atitudinea pe care o adoptă atunci când realizează adevăratul motiv al neîntoarcerii lui Nechifor din călătoria prelungită: nu se lamentează, nu așteaptă rezolvarea dramei personale din partea nimănui, nu se pleacă în fața destinului. Ea cere putere lăuntrică și sprijin moral exclusiv instanței divine și reprezentanților săi pe pământ.
	Fiind inteligentă, Vitoria reconstituie cu măiestrie drumul parcurs de bărbatul ei cu câteva luni în urmă. O secvență semnificativă care surprinde inteligența femeii este cea în care, aflând că la Sabasa turmele avuseseră trei stăpâni, iar la Suha doar doi, concluzionează că Nechifor și-a găsit sfârșitul între aceste două sate: În întuneric, începea să i se facă lumină. [...] Aici, între Sabasa și Suha, trebuia să găsească ea cheia adevărului. Cu ajutorul câinelui lui Nechifor pe care îl găsește într-unul dintre sate, femeia dă de urma rămășițelor bărbatului său, prăpădit în râpa de sub Crucea Talienilor. Respectând tradiția, Vitoria împlinește datoriile crștinești și îi organizează soțului ei o înmormântare tradițională.
	O altă trăsătură dominantă a Vitoriei este spiritul conservator, acesta rezultând în mod indirect, din vorbele și faptele protagonsitei. În secvența în care o ceartă pe Minodora pentru tendințele ei moderniste, îți dau eu ție coc, valț și bluză, arză-te para focului să te arză, Vitoria se dovedește o ferventă apărătoare a obiceiurilor de la care nu se abate și nu acceptă ca fiul sau fiica ei să facă acest lucru. Interogațiile N-ai mai învățat rânduiala? Nu mai știi ce-i curat, bun și sfânt? accentuează caracterul conservator al Vitoriei și modul în care ea percepe tot ce înseamnă tradiție.
	Limbajul, unul dintre procedeele de caracterizare, reprezintă un element de structură care contribuie la realizarea unui portret complex al Vitoriei. Limbajul femeii se potrivește cu mediul rural căruia îi aparține, felul ei simplu de a vorbi și plin de tâlc dovedind inteligența și înțelepciunea personajului. Se pot remarca în limbajul ei unele zicători populare, cum ar fi: cel ce spune multe, știe puține. De asemenea, ea folosește un limbaj uneori încifrat, dar cu semnificații evidente: eu te cetesc pe tine măcar că nu știu carte sau nu știe, sărmanul, cum că ce i-i scris, i-i pus în frunte.
	Personajele sunt individualizate prin caracterizare directă și indirectă, prin fapte, vorbe, atitudini, gesturi, relații cu celelalte personaje. Portretul fizic al Vitoriei este realizat în mod direct de către narator încă de la începutul romanului. Deși nu mai era tânără, femeia își păstrase frumusețea de odinioară: ,,Ochii ei căprii, în care se răsfrângea lumina castanie a părului, erau duși departe.” Vitoria este caracterizată în mod direct și de Gheorghiță, care crede că: ,,Mama asta trebuie să fie fermecătoare; cunoaște gândul omului...”. naratorul îl caracterizează, de asemenea, în mod direct, pe Gheorghiță, evidențiindu-i fizionomia, vestimentația, dar și asemănarea cu Vitoria: ,,Gheorghiță era un flăcău sprâncenat ș-avea ochii ei. Nu prea era vorbăreț, dar știa să spuie destul de bine despre cele ce lăsase și cele ce văzuse. [...] Întorcea un zâmbet frumos ca de fată și de-abia începea să-i înfiereze mustăcioara.”
	Trăsăturile morale se desprind din caracterizarea indirectă, prin fapte. Astfel, Vitoria este prezentată drept o femeie chibzuită, fiindcă, înainte de a pleca la drum în căutarea lui Nechifor, lasă gospodăria în grija argatului Mitrea, vinde o parte din agoniseală ca să facă rost de bani pentru călătorie, o trimite pe Minodora la mânăstirea Văratec și hotărăște să-l ia pe Gheorghiță cu ea. Credincioasă, dar și superstițioasă, femeia cere sfatul preotului din sat, apoi vrăjitoarei în privința dispariției lui Nechifor. Visele premonitorii o determină să creadă că i s-a întâmplat ceva rău soțului și să plece în căutarea lui. Pentru a izbândi, ține post negru douăsprezece săptămâni și se roagă la icoana Sfintei Ana de la mânăstirea Bistrița.
	În majoritatea situațiilor, Vitoria este prezentată într-o ipostază meditativă, specifică unui puternic conflict interior, un alt element structural important în conturarea personajului. Ochii ei duși departe sugerează ideea că femeia este preocupată de motivele pentru care soțul ei nu s-a întors acasă, până la uitare de sine: se desfăcuse încet-încet de lume și intrase oarecum în sine. Zbuciumul lăuntric al Vitoriei se ameliorează odată ce datina înmormântării și pedepsirea ucigașilor au fost înfăptuite, eroina întorcându-se la toate câte a lăsat, finalul devenind semnificativ în construcția protagonistei. Acesta conține monologul femeii care i se adresează fiului, conștientă că viața nu se încheie cu evenimentul tragic al morții soțului ei. Mesajul pe care-l transmite evidențiază faptul că pentru Vitoria rânduiala rămâne cuvântul de ordine și că tradițiile trebuie respectate.
	Reprezentativ pentru literatura română interbelică, romanul Baltagul de Mihai Sadoveanu este o parabolă despre datorie și iubire în egală măsură.


Luceafarul
de Mihai Eminescu

Romantismul este un curent literar aparut in secolul al XVIII-lea  in Franta, Anglia si Germania, acesta mentinand primatul sensibilitatii si al fanteziei creatoare in defavoarea clasicismului.
Poemul Luceafărul, sinteza a gandirii eminesciene, se înscrie în curentul
romantism prin temă, accentul pus pe sensibilitate,  cosmogonii, exploatarea motivelor visului sau
al metamorfozei, amestecul genurilor ( liric, epic şi dramatic) şi  al speciilor  literare ( elegie,
meditaţie filozofică, idilă, eglogă, pastel),folosirea antitezei.

In cee ace priveste sursele de inspiratie, autorul a valorificat atat basme populare romanesti (“Fata in gradina de aur”), cat si surse filosofice (din Platon, Aristotel, Schopenhauer), autorul insusi traind drama omului de geniu, neinteles de ceilalti.

Fiind un text romantic, se poate observa amestecul de genuri si specii literare. In text coexista genul epic present in prima parte cu genul liric si genul dramatic.  Ca specii literare se pot observa meditatia filosofica (in ultimele strofe), impletita cu idila si poemul filosfic.

De asemenea, Luceafărul aparține romantismului prin temă. Tema este problematica
geniului în raport cu lumea, cu iubirea şi cunoşterea,  în căutarea sinelui. Concluzia acestei căutări o formulează, ca o cheie de lectură, însuşi poetul în notele sale: „dacă geniul nu cunoaşte moarte şi numele lui scapă de negura uitării, pe de altă parte aici pe pământ nici e capabil de a ferici pe cineva, nici capabil de a fi fericit. El n-are moarte, dar n-are nici noroc”. Condiţia geniului e una damnată la  solitudine, opusă celei a omului comun.  În cadrul lirismului de măşti, eul liric poate fi înţeles ca  ipostaziindu-se, pe rând, în chipul geniului- Hyperion, dar şi al bărbatului teluric-Cătălin, al impersonalităţii lucide- Demiurgul, sau al muritorului care tânjeşte spre absolut - Cătălina. 

Titlul poemului se refera la motivul central al textului , Luceafarul, si sustine alegoria pe
tema romantica a locului geniului in lume, vazut ca o fiinta solitara si nefericita, opusa omului comun.

În ceea ce priveşte compoziţia poemului se constată existenţa a patru tablouri.
Tabloul întâi din structura poeziei este o poveste fantastică de iubire între Luceafăr (geniu, fiinţa superioară) şi fata de împărat (aflată la varsta când poate fi tulburată de Zburător; simbol al omului comun). Fata este portretizată printr-un superlativ absolut de factură populară- „o prea frumoasă fată”-care contribuie la conturarea atmosfera basmului. Individualizarea se face prin comparaţii care subliniază unicitatea,  -” Şi era una la părinţi/ Şi mândră-n toate cele/ Cum e fecioara între sfinţi/ Şi luna între stele”. Se reiterează mitul zburătorului. Tabloul ne prezintă o fantastică poveste de iubire între două fiinţe aparţinînd unor lumi diferite. lumi.

În concepţia fetei, Luceafărul este un spirit pentru chemarea căruia trebuie o formulă magică. Pentru a-l putea chema lînga ea fata foloseşte descântecul: fata Cobori in jos, Luceafar bland, / Alunecand pe- o raza, Luceafarul se smulge din sfera sa, spre a se intrupa prima oara din cer si mare, ca un tanar voievod, un mort frumos cu ochii vii. In aceasta ipostază angelică, Luceafarul are o frumusete construita dupa canoanele romantice: par de aur moale, umetele goale, umbra fetei stravezii / E alba ca de ceara.” Luceafarul vrea sa eternizeze iubirea lor, oferindu-i fetei mai intai imparatia oceanului, apoi a cerului. Insa paloarea fetei si stralucirea ochilor, semne ale dorintei de absolut, sunt intelese de fata ca atribute ale mortii: Privirea ta ma arde. Ea ii cere sa devina muritor, iar Luceafarul, accepta sacrificiul: Tu-mi ceri chiar nemurirea mea / In schimb pe-o sarutare”.

În tabloul al treilea, confruntarea între Hyperion şi Demiurg scoate la iveală  antiteza între lumea nemuririi şi cea a risipei, între durabilitate şi efemeritate. Prilej de redescoperire a  cosmogoniilor : “Căci unde-ajunge nu-i hotar/ Nici ochi spre a cunoaşte/ Şi vremea-ncearcă în zadar/ Din goluri a se naşte”. Zborul cosmic potenţează intensitatea sentimentelor, setea de iubire ca act al cunoaşterii absolute: “Nu e nimic şi totuşi e / O sete care-l soarbe / E un adânc asemene / Uitării celei oarbe”. Luceafărul îşi recuperează adevărata identitate-Hyperion, fiu al cerului, cunoscut doar de cei asemenea lui. Cererea de a renunţa la nemurire “Şi pentru toate dă-mi în schimb /O oră de iubire…” este refuzată , tratată ca imposibilă- Luceafărul menţine  echilibrul în lume, nu poate fi muritor. Din poziţia sa absolută, Demiurgul prezintă  perisabilitatea şi nimicnicia naturii umane: “Ei doar au stele cu noroc/ Şi prigoniri de soarte/ Noi nu avem nici timp, nici loc/ Şi nu cunoaştem moarte”. În contrast, se află permanenţa  operei omului de geniu-în ipostaza orfică, de conducător sau de stăpânitor al pământului şi al mării. Ultima menţiune a Demiurgului este aceea a lipsei de valoare a sacrificiului Luceafărului,  dată de inconsecvenţa fetei.

Relaţiile de opoziţie şi simetrie ce caracterizează structura poemului pun în evidenţă contrastul între cele două lumi simbolice. Tablourile alternează succesiv planurile cosmic şi terestru, fiecare reprezentând universuri diferite: tablourile I şi II- inserţia planului cosmic în cel terestru, tabloul II-aparţine exclusiv  planului terestru, iar III, exusiv celui cosmic. ultimul tablou are în centru o nouă chemare a fetei, pusă în opoziţie faţă de cele ale primului tablou, iar răspunsul Luceafărului
este introdus adversativ prin conjuncţia “dar”. Echilibrul compoziţional este deci efectul antitezei ca mijloc de organizare macrostructural.

Poemul Luceafărul este un testament poetic, in care poetul se comunică prin intermediul diferitelor „euri adoptive. Pentru că prin Eminescu limba română  atinge perfecțiunea formală și de conținut, se poate spune că  el ” trăieşte de acum înainte în viaţa poporului său” (Titu Maiorescu).




Moara cu Noroc
de Ioan Slavici

Realismul este un curent literar  aparut in secolul al XIX-lea, ca reactie impotriva romantismului. Nuvela este specia genului epic in proza, de dimensiuni medii, mai mici ca ale romanului, cu un singur fir narativ, un conflict unic si concentrat, accentul cazand pe descrierea unui singur personaj.
Nuvela „Moara cu noroc” de Ioan Slavici apartine realismului prin tema, perspectiva obiectiva, narator omniscient și omniprezent, prin tonul impersonal. Personajele reprezinta tipuri umane dominate de o trasatura principala de caracter: Ghita- lacomul, Lica- talharul. Se utilizeaza tehnica detaliului pentru o redare cat mai fidela a mediului, iar elemente de cronotop sunt reale: Arad, Ineu, Oradea. Actiunea se desfasoara pe parcursul unui an, intre doua repere temporale cu valoare religioasa: de la Sfantul Gheorghe, pana la Paste.
Textul a fost publicat in 1881 in volumul „Novele din Popor” si a fost inspirat din realitatea societatii contemporane autorului, respectiv din cea a targurilor de provincie de la sfarsitul secolului XIX cand incepusera sa patrunda relatiile capitaliste.
Temele principale specific realiste ale textului sunt parvenitismul si dezumanizarea. Slavici are o atitudine moralizatoare pedepsindu-i pe cei care sunt capabili de orice sacrificiu din dorinta de a se imbogati, de aceea Ghita sfarseste tragic.
In ceea ce priveste perspectiva narativa, se remarca focalizarea externa a naratorului omniscient care nareaza la pers a III-a fara sa se implice, perspectiva des intalnita scriitorilor realisti. Ca mod de expunere, monologul interior este un intrument frecvent valorificat in analiza psihologica. De asemenea, se recurge la pauze descriptive de portrete si tablouri precum zona Ineului sau Moara cu noroc, asezata la rascruce de drumuri: „venind dinspre locuri rele, ea il vesteste ca a scapat norocos, iara mergand spre ele, la moara, poate sa gaseasca si sa astepte alti drumeti ca sa nu plece singur mai departe”.
Incipitul nuvelei consta intr-un dialog dintre Ghita si soacra sa si surprinde cuvintele batranei „Omul sa fie multumit cu saracia sa, caci, daca e vorba, nu bogatia, ci linistea colibei tale te va face fericit”, ceea ce sugereaza conflictul dintre mentalitatea traditionala ce pune accent pe armonia familiala si dorinta lui Ghita de a ajunge la un trai mai bun pentru sine si familia sa. Se observa tehnica circularitatii: incipitul este simetric cu finalul ce consta tot in cuvintele batranei: „Simteam eu ca nu are sa iasa bine: da asa le-a fost data!”. Batrana pune pe seama destinului prestabilit toate intamplarile tragice ale familiei.

Din puncte de vedere structural, subiectul este impartit in 17 capitole. Pentru realizarea analizei psihologice se recurge la gradatie cu ajutorul careia se insista asupra conflictului psihologic trait de personajul principal. Sunt notate simptomele, transformarile fizionomice si fiziologice, dar si gesturile si framantarile sufletesti, toate contribuind la ilustrarea dezumanizarii protagonistului.
Expozitiunea textului prezinta imaginea lui Ghita, un om cinstit, harnic, iubitor de familie, care decide sa ia in arenda carciuma de la Moara cu noroc pentru a asigura un trai mai bun familiei sale. Grija si iubirea fata de Ana, sotia sa, sunt evidentiate de naratorul obiectiv inca de la inceput cand, noaptea, la auzul zgaltaitului morii, Ghita se trezea din somn ca sa vada daca nu cumva sotia sa s-a dezvelit ca sa o acopere. In plus, armonia familiei carciumarului este evidentiata printr-un detaliu semnificativ: in fiecare sambata seara, familia se bucura impreuna de profitul obtinut in cursul saptamanii in urma afacerii prospere.
Discursul epic prezinta treptat dezumanizarea lui Ghita, indepartarea sa de familie. Intovarasindu-se cu Lica Samadaul, personajul antagonist manipulator si malefic, protagonistul accepta sa fie partas la nelegiuirile acestuia cu avantajul unor rasplati. Dragostea fata de ana, grija fara de aceasta se transforma in brutalitate. Se observa instrainarea atunci cand Ghita este surprins singur, numarandu-si banii in camaruta de langa birt, tragand cu urechea sa nu fie vazut de cineva. 
In finalul nuvelei, personajul principal ajunge pe ultima treapta a degradarii sale morale. Orbit de dorinta de a se razbuna pe Lica, carciumarul refuza invitatia batranei de a-si petrece Pastele la Ineu. Ghita ramane la han si isi foloseste sotia drept momeala pentru Samadau, care i-o cere pe Ana. Costientizand pacatul sotiei sale in vcare tot el a impins-o, Ghita o omoara pe Ana „infingandu-i adanc cutitul in inima”. La randul sau, Ghita este ucis de Raut din ordinul Samadaului, care se sinucide pentru a nu cadea viu in mainile jandarmului Pintea.
In concluzie, nuvela realista „Moara cu noroc” de Ioan Slavici reprezinta un punct important de reper pentru realismul romanesc al secolului XX, deschizand drumul spre modernitate, iar mesajul avand rol moralizator.

Povestea lui Harap-Alb
de Ion Creanga

Basmul cult este o specie a genului epic in proza, cu numeroase personaje ridicate la rangul de simbol, in care se prezinta confruntarea dintre bine si rau, solutionata, de regula, printr-un final fericit. Ion Creanga preia in „Povestea lui Harap-Alb” schema populara si o umple de viata prin realismul abordarii si prin atmosfera, fiind astfel considerat cel care a consacrat specia basmului in literatura romana.
Basmul a fost publicat in anul 1877 in revista „Convorbiri literare” si poate fi observata supratema triumfului Binelui asupra Raului, tema tratata de autor este una morala, referitoare la conditia eroului, care, inainte de a fi imparat, trebuie sa cunoasca si statutul de sluga, tocmai pentru a invata sa si exercite puterea. 
Tematica este sustinuta de motive literare specifice: imparatul fara urmasi la tron, superioritatea mezinului, probele, animalele fabuloase, obiectele magice, pedepsirea raufacatorului, nunta imparateasca. Fortele Binelui sunt reprezentate de Harap-Alb, ajutoarele si cei cinci tovarasi. Fortele Raului sunt reprezentate de Span si Imparatul Ros.
Titlul basmului enunta atat specia literara, povestea, cat si numele protagonistului purtat de-a lungul propriei formari. Pe parcursul firului epic, destinul acestuia cunoaste trei ipostaze: fiul cel mic al craiului, neinitiat, Harap-Alb, sluga a Spanului si, in final, imparatul capabil de a conduce si de a avea o familie. Numele personajului principal este dat de Span si reprezinta o sintagma oximoronica, cuvantul „harap” insemnand sclav negru, in contradictie cu adjectivul „alb” cu care este asociat.
Actiunea este relatata la pesroana a III-a, de catre un narator a carui perspectiva narativa este obiectiva, completate de multiple implicari afective, specifice stilului autorului Ion Creanga. Acestea sunt marci ale oralitatii textului, trasatura specifica basmului, si au rolul de a crea o relatie de apropiere intre narator si cititor, dar si de a capta interesul acestuia („Dar ia sa nu ne indepartam cu vorba si sa incep a depana firul povestii”). Discursul narativ imbina naratiunea, cea predominanta, completata de dialog, cu rol dublu: dinamizarea actiunii si individualizarea personajelor prin detalii specifice. Descrierea se bazeaza in special pe portretizare, personajele fiind conturate astfel incat sa formeze ample reprezentari in mintea cititorului.
„Povestea lui Harap-Alb” este structurata in doua parti, fiecare continand cate patru episoade naratuve. In prima parte, fiul de crai cel neinitiat depaseste proba milosteniei la intalnirea cu Sfanta Duminica, proba harniciei, proba curajului la batalia cu ursul, proba labirintului – cele trei intalniri cu Spanul, coborarea in fantana – moment ce reprezinta moartea ritualica, proba vredniciei si a intelepciunii – aducerea „Salatilor” din Gradina Ursului, proba curajului si a rabdarii – uciderea cerbului si aducerea pielii si a capullui batut cu pietre pretioase.
In partea a doua sunt redate probele necesare maturizarii lui Harap-Alb: proba prieteniei – furnicile, albinele si Gerila, Flamanzila, Ochila, Setila, Pasarila, probele de la curtea imparatului Ros, proba iubirii, dezvaluirea adevarului despre Span, uciderea Spanului de catre cal si rasp;ata eroului. Nunta cu fata imparatului Ros si trecerea la statutul de imparat concluzioneaza maturizarea lui Harap-Alb.
Simbolul central al basmului ramane drumul, metafora a descoperirii lumii si a sinelui. Eroul este pus el insusi in situatia de a dobandi experienta, acesta neavand puteri supranaturale, insa invatand sa fie curajos, prietenos, loial, sa aiba incredere in oameni. Astfel, Ion Creanga umanizeaza fantasticul si in cazul antagonistilor, ce au un rol important in dezvoltarea eroului: Spanul este un „rau necesar”, fiind considerat formatorul pentru Harap-Alb.
Ca in orice basm, se pot observa formulele specifice tipice pe care autorul le prelucreaza in mod original: formula initiala „Amu cica era odata intr-o tara un crai”, formule mediane „Si merg ei o zi, doua, si merg patruzeci si noua”, formula finala „ Si-a tinut veselia ani intregi”.
Oralitatea, foarte des intalnita la nivelul operei lui Ion Creanga, confera, ca in orice basm, o exprimare autentica. Indicii oralitatii sunt reprezentati de expresii populare „vorba aceea: <<La placinte inainte, la razboi inapoi>>” proverbe si zicatori „ Apara-ma de gaini, ca de caini nu ma tem”, interogatii „Ca alta, ce pot sa zic?”, dativul etic : „mi ti-l insfaca cu dintii de cap”.
In concluzie, in basmul cult „Povestea lui Harap-Alb” este valorifcat modelul basmului popular, pe care autorul il depaseste prin elementele originale evidentiate, creand astfel o capodopera a geniului si a prozei fantastice romanesti.

Riga Crypto si Lapona Enigel

Modernismul reprezintă un curent în arta şi literature secolului al XX-lea, caracterizat prin negarea tradiţiei şi impunerea unor noi principii de creaţie, înglobând mai multe curente artistice novatoare.
              Scrisă în 1924 şi inclusa mai apoi in volumul “Joc secund”, poezia este o baladă cultă apartinand modernismului, caracterizata insusi de autor drept un “Luceafar intors “.
Titlul baladei anticipă relațiile de opoziție pe care este construită poezia prin menționarea personajelor principale, niște ființe care aparțin unor lumi opuse: riga Crypto – reprezentant al regnului vegetal – și lapona Enigel – reprezentantă a umanității. Astfel, titlul evidențiază rolul central pe care îl au cele două personaje în transmiterea mesajului poetic. Cei doi protagonisti au aspiratii contrarii: spre umbra, respectiv spre soare, simboluri pentru atitudinea spre cunoastere a celor doi. Personajul Crypto este rege (riga) al fapturilor inferioare, titlul dezvaluind statutul sau social. Numele cu sonoritate nordica Enigel sugereaza originea laponei.
Tema poeziei este iubirea ca modalitate de cunoastere a lumii. Fiind "un luceafar intors", poemul prezinta drama cunoasterii si a incompatibilității dintre doua lumi, respectiv regnuri.
La nivel formal, poezia este alcatuita din doua parti; fiecare dintre ele prezinta cate o nunta: una implinita, povestita, modificata in final prin casatoria lui Crypto cu "masalarita". Procedeul compozițional folosit este povestirea in rama. Textul are la baza un lirism obiectiv, o lirica a mastilor, poetul fiind in spatele fiecarui “personaj” liric: el este menestrelul, dar si Crypto si Enigel, pe rand. 
Prologul contureaza in putine imagini atmosfera de la finalul unei nunti reale. Primele patru strofe constituie rama viitoarei povesti si reprezinta dialogul menestrelului cu "nuntasul fruntas". Menestrelul spune "incetinel" "un cantec larg" despre o nunta dintre doi parteneri reprezentanti a doua regnuri distincte,  Enigel si riga Crypto. 
Partea a doua prezinta idila neimplinita dintre Enigel si riga Crypto. Nunta povestită cuprinde mai multe tablouri poetice: portretul şi împărăţia rigăi Crypto, portretul, locurile natale şi oprirea din drum a laponei Enigel, întâlnirea dintre cei doi, cele trei chemări ale rigăi şi primele refuzuri ale laponei, răspunsul acesteia şi refuzul categoric al lui Enigel, pedepsirea rigăi şi finalul baladei. Modurile de expunere sunt, în ordine: descrierea, dialogul şi naraţiunea.
Membrii cuplului fac parte din regnuri diferite si, de aceea, nu pot comunica in plan real. Intalnirea lor poate fi posibila doar prin intermediul visului fetei, la fel ca in "Luceafarul". Povestea propriu-zisa se dovedeste a fi fantastica, la fel ca in poemul eminescian, doar ca rolurile sunt inversate.
Tema poemului și viziunea despre lume a poetului sunt ilustrate nu doar de incipit, ci și de finalul baladei. Crypto devine o ciupercă otrăvitoare, fiind astfel pedepsit pentru îndrăzneala de a visa la împlinire alături de o ființă superioară, deci, pentru încercarea de a ieși din limitele impuse de propria natură. Nunta lui Crypto cu „măsălarița-mireasă” evidențiază ideea că este posibilă doar însoțirea cu o ființă care face parte din aceeași lume. Prin urmare, este pusă în lumină concepția modernistă a autorului, dar, totodată, este valorificată și tema poeziei privind iubirea interzisă de legile firii.
La nivel stilistic, modernitatea textului este sustinuta prin inversiuni sintactice “mult-indaratnic”, “zice-l-as” si prin epitetele metaforice “menestrel trist”, “inima ascunsa”.
Soarele, simbolul spiritului, imaginat în poem prin metaforele „roată albă” şi „aprins inel” (simbolul nunţii) este în antiteză cu „umbra”. Metafora „sufletul-fântână” sugerează puritatea, setea de cunoaştere, veşnicia, şi este în antiteză cu „carnea”: „La soare, roata se măreşte; / La umbră, numai carnea creşte”. Spiritul şi sufletul sunt atribute ale fiinţei raţionale, înţelepte „Căci sufletul nu e fântână/ Decât la om, fiară bătrână”. Făpturile inferioare care aspiră să dobândească spiritualitatea sunt distruse de propriul vis, aşa cum i se întâmplă lui Crypto care se transformă în ciupercă otrăvitoare.
În ceea ce privește elementele de versificație, putem spune că acestea sunt influențate de viziunea modernistă a autorului. Astfel, regulile prozodiei clasice nu sunt respectate, în cea de-a doua parte strofele sunt formate dintr-un număr inegal de versuri (de la 4 la 7 versuri). Mai mult, rima variază, predominând rima încrucișată și cea împerecheată. 
In concluzie, opera “Riga Crypto si lapona Enigel” de Ion Barbu este o poezie moderna prin simbolurile folosite, prin ambiguitatea intelesurilor ce evidentiaza incadrarea textului in modernism.

Ultima noapte de dragoste, întâia noapte de război
Romanul aparține literaturii autenticității și ilustrează estetica modernismului datorită faptului că este centrat pe problematica intelectualului,ilustrând doctina lovinesciană a sincronismului.
Este un roman realist psihologic, de analiză a vieții interioare, o sumă de dosare de existență, structurate pe o idee sau pe o pasiune.
Geneza romanului:
•	Romanul este rezultatul experiențelor ontice și cognitive –iubirea și războiul.
•	În ceea ce privește sursa de inspirație, pe de o parte a fost valorificată experiența sublocotenentului Camil Petrescu, voluntar pe frontul Primului Război Mondial, al cărui memorial de campanie este împrumutat cu amănunte cu tot eroului.
•	De cealaltă parte, romanul a avut la bază  experiențele lirice precum Ciclul morții,dar și epice Cei care plătesc cu viața, dar și  articole de cronică a vieții mondene ,publicate la rubrica Ceaiul de la ora cinci.
•	altă sursă de inspirație a fost realitatea bucureșteană din care a selectat obiceiuri precum bătălia cu flori de la șosea.
•	De asemenea, a valorificat și filozofia lui Husserl, dar și literatura lui Proust, Gide, Camus, Stendhal.
•	Romanul a fost scris și publicat în 1930. Inițial a avut alte titluri Jurnalul căpitanului Andreescu și Proces verbal de dragoste și de război.Autorul mărturisea:jurnalul meu de război l-am atribuit lui Ștefan Gheorghidiu și formează vol II din roman,cu mici schimbări de nume, pe când partea I e în întregime ficțiune, în afară de descrierea mediului universitar.
 Titlul romanului:
•	Surprinde cele două experiențe cognitive ale lui Gheorghidiu, și anume iubirea și războiul.Acesta cuprinde o metaforă noaptea ce indică incertitudinea care îl macină, incognoscibilul ființei umane cu care se confruntă.Cele două adjective ultima –întâia indică ordinea experiențelor, dar și dorința eroului de a depăși drama iubirii înșelate și de a pătrunde în alte universuri de cunoaștere.
Temele romanului:
•	Inadaptarea intelectualului la lumea imposturii și a mediocrității;
•	Dragostea și războiul
•	Iubirea este considerată principiul ordonator al existenței până când descoperă războiul.Simbolic ;,ultima noapte de dragoste trăită alături de soția sa la Câmpulung este urmată de întăia noapte de război.Se trece de la durata interioară la timpul obiectiv al războiului: acum oamenii de aici,blestemații în uniformă, îmi sunt singurii aproaope și sunt mai aproape de ei decât de mama și surorile mele.
Elemente de structură și de compoziție:
•	Se observă compoziția binară:Cartea întâia are 6 capitole,Cartea a doua are 7 capitole, ultimul având valoare de epilog;
•	Tilurile capitolelor sunt rezumative sau metaforice: Asta-i rochia albastră, Ne-a acoperit pământul lui Dumnezeu;
•	Principiul compozițional este cel al memoriei involuntare, declanșate nu de o senzație ca la Proust, ci de o dezbatere și un conflict de idei- vezi disputa polemică de la popota militară;
•	Structural romanul este realizat pe două planuri narative: planul conștiinței personajului narator dezvăluie o realitate interioară, al doilea plan cel al realității obiective centrat pe existența societății bucureștene –mediul studențesc, viața politică, apoi pe imaginea războiului.
•	Panul realității interioare cuprinde, pe de o parte, un fir narativ al  evenimentele rememorate ale poveștii de iubire, de cealaltă parte, unul analitic în care sunt prezentate stările de conștiință .
•	Planul realității obiective prezintă mediul studențesc, lumea oamenilor de afaceri, viața politică și cea mondenă, dar și imaginea demitizată a războiului-vezi capitolul Ne-a acoperit pământul lui Dumnezeu
•	Incipitul este modern situând acțiunea într-un spațiu și un timp real în primăvara anului 1916,ca sublocotent proaspăt,întăia dată concentrat, luasem parte, cu un regiment de infanterie din capitală, la fortificarea Văii Prahovei, între Bușteni și Predeal.Urmează modelul punerii în abis deoarece intervine planul conștiinței, al lucidității naratorului.
•	Finalul este deschis și arată despărțirea eroului de tot trecutul prin gestul de a-i lăsa Elei toată averea.
•	Romanul propune o nouă formulă epică urmărind fluxul conștiinței personajului narator.Romanul reconstituie povestea de iubire, dar și campania militară.Capitolul 1 fixează cronotopul acțiunii, având rol descriptiv.-vezi capitolul La piatra craiului,în munte, rol persuasiv deoarece se prezintă comentariile critice și ironice pentru intrarea României în război, dar și rol de premisă teoretică fiindcă toate concepțiile lui Gheorghidiu despre iubire vor fi demonstrate prin evocarea relației sale cu Ela.


PERIOADA INTERBELICĂ
BALTAGUL – Mihail Sadoveanu
Roman tradițional


	Romanul „Baltagul” a fost publicat de M. Sadoveanu în anul 1930 și reprezintă cea mai cunoscută creație sadoveniană, ilustrând perfect formula tradițională a romanului realist de observație socială și de problematică morală, în primul rând datorită faptului că Sadoveanu construiește un univers ficțional ce reușește să creeze iluzia realității. Romanul surprinde viața muntenilor din zona Tarcăului, la începutul secolului al XX-lea, o lume dominată de legi nescrise. Conform principiilor realismului, lumea imaginată de scriitor trebuie să respecte o anumită mentalitate, declarată printr-o perspectiva narativă obiectivă ce presupune existența unui narator cu rol demiurgic pentru universul creat. Omnisciența sa se dezvăluie pe parcursul romanului din faptul că notează trăirile interioare ale Vitoriei, gândurile lui Gheorghiță sau evenimente anterioare din viața personajelor, inclusiv a lui Nechifor Lipan.
	Tema vieții și a morții și cea a căutării adevărului se întemeiază epic pe motivul ordonator al călătoriei inițiatice, având ca scop cunoașterea, restabilirea justiției și a echilibrului, iar viziunea despre lume a lui Sadoveanu este realistă, deși la fel de bine se poate vorbi despre o viziunea conservatoare, tradițională. 
	Titlul pune întregul univers al cărții sub semnul dualității; baltagul – topor cu două tăișuri – este, în același timp, și unealtă și armă, figurând simbolic viața și moartea. Călătoria Vitoriei este de viață și de moarte, desfășurându-se nu numai într-un spațiu geografic real, ci și într-un spațiu lăuntric, un labirint interior în care se hotărăște totul.
	Un prim argument pentru încadrarea romanului „Baltagul” în paradigma tradițională este construcția epică, specifică romanului tradițional: narațiune obiectivă, la persoana a III-a, narator omniscient cu o viziune „par derrière” și cu focalizare 0. Arhitectura compozițională este caracterizată prin echilibru perfect, iar principiile și tehnicile narative sunt clasice: cronologie, tehnica înlănțuirii, cu inserția unor episoade retrospective.
	Cele 16 capitole ale romanului pot fi grupate în trei părți. Primele șase capitole surprind așteptarea plină de neliniște și presimțiri, hotărârea Vitoriei de a porni pe urmele lui Nechifor și pregătirile pentru marea călătorie. Partea a doua, capitolele VII – XIII, se referă la drumul care reface traseul străbătut în toamnă de Lipan, traseu labirintic, pe care Vitoria și Gheorghiță îl parcurg pentru a afla adevărul și sfârșește cu descoperirea osemintelor lui Lipan. În ultima parte, capitolele XIV – XVI, se dezvăluie adevărul despre moartea lui Nechifor și se descrie înfăptuirea actului justițiar.
	Ca în toate romanele tradiționale, structura narativă este perfect echilibrată, cu planuri clar delimitate, dinamizate de conflicte puternice. Viziunea artistică este structurată pe trei planuri. Prim – planul este cel al existenței individuale și familiale, este un plan epic ce urmărește călătoria explorativă a Vitoriei, fiind dinamizat de un conflict exterior de interese care a dus la moartea lui Nechifor. Planul existenței comunității de oieri e unul monografic, surprinzând existența unei lumi arhaice, care se confruntă cu noi forme de viață socială. Existența muntenilor este integrată într-un plan mitic și simbolic. Relația omului cu acest plan se realizează prin credință, prin mentalități și superstiții arhaice, prin vis și semne. Dezechilibrul acestui plan este determinat de moartea violentă a unui om, al cărui suflet nu-și află odihna până când nu este încredințat pământului prin ritualul funebru.
	Un alt argument care confirmă modelul romanului tradițional este faptul că „Baltagul” își focalizează interesul asupra acțiunii, aceasta fiind lineară, cu episoade narative bine marcate, înlănțuite logic și cronologic. Subiectul însumează întâmplări și situații semnificative din existența eroilor, în succesiunea celor cinci momente.
	Incipitul de tip clasic rezumă o legendă, ce are funcții multiple: ea integrează existența muntenilor, schițează un portret al personajului colectiv – ciobanii cărora Dumnezeu le-a dat „o inimă ușoară” - și introduce personajul absent al cărții: „Povestea asta o spunea uneori Nechifor Lipan la cumetrii și nunți, la care era nelipsit”.
	În expozițiune, se surprinde existența satului de munte, Măgura Tarcăului și a familiei Lipan. Nechifor Lipan, capul familiei, plecase la târgul de la Dorna să vândă și să cumpere oi. Întârzierea lui o neliniștește pe Vitoria, care își cheamă fiul, pe Gheorghiță, de la stână. Semnele rele și visul prevestitor îi sporesc femeii teama. Hotărârea Vitoriei de a pleca cu Gheorghiță în căutarea lui Nechifor, constituie intriga. Desfășurarea acțiunii narează pregătirile pentru drum, care încep cu o călătorie la Piatra, pentru a anunța autorităților dispariția lui Lipan și la mănăstirea Bistrița, unde Vitoria se închină icoanelor și se spovedește. Pregătirile gospodărești sunt dublate de cele spirituale: Vitoria se purifică prin post și rugăciuni. Călătoria inițiatică pe urmele lui Lipan începe sub „zodia primăverii” și urmează un traseu labirintic. Între localitățile Sabasa și Suha, Vitoria descoperă osemintele lui Lipan în râpa de sub Crucea Talienilor. În vreme ce Gheorghiță priveghează osemintele părintelui ucis, Vitoria anunță autoritățile și pregătește înmormântarea și praznicul. Punctul culminant e de un intens dramatism: în fața celor adunați la praznicul funerar, Vitoria reconstituie împrejurările morții lui Lipan, spre spaima crescândă a lui Calistrat Bogza și Ilie Cuțui, oierii care l-au însoțit pe Nechifor de la Dorna. Deznodământul fixează situația finală: pedepsirea vinovaților care își mărturisesc vina și refacerea echilibrului, viața urmându-și cursul normal după săvârșirea ritualurilor funerare. Finalul romanului conține monologul femeii care i se adresează fiului, conștientă că viața nu se încheie cu evenimentul tragic al morții soțului ei. Mesajul pe care-l transmite evidențiază faptul că pentru Vitoria rânduiala rămâne cuvântul de ordine și că tradițiile trebuie respectate.
	Ca orice roman tradițional, „Baltagul” este orientat spre o lume obiectivă, surprinsă în existența ei social-istorică. Așadar, acțiunea se desfășoară în spații bine determinate și urmărește evoluția personajelor într-un timp real.
	Narațiunea este modul de expunere predominat, realizând întregul schelet al acțiunii, care evoluează amplu, având un caracter veridic. Atunci când textul ia forma dialogului, modelul se schimbă, deoarece trebuie să surprindă mișcările sufletești ale personajelor. Descrierea este atât de atmosferă, naratorul prezentând în cele mai mici detalii locurile, timpul și cadrele naturale apărute în calea eroilor, cât și portretistică: „Purta căciulă brumărie. Avea cojoc în dimuri de miel negru, scurt până la genunchi...”. Pe lângă aceste modalități clasice de expunere, Sadoveanu apelează și la tehnici moderne: monologul interior, memoria afectivă, involuntară, care aduce în prezent secvențe din trecutul comun al Vitoriei și al lui Nechifor Lipan.
	Chiar daca romanul tradițional ca tipar și formulă narativă a pierdut în competiția cu romanul modern, „Baltagul” lui Sadoveanu impune un model etic și estetic, care va rămâne în memoria cititorului.

BALTAGUL – Mihail Sadoveanu
Caracterizarea personajului – Vitoria Lipan


	Baltagul de Mihail Sadoveanu este un roman obiectiv, publicat în anul 1930, prin intermediul căruia scriitorul aduce o formulă românească inedită în peisajul epicului interbelic, ilustrând perfect formula tradițională a romanului realist de observație socială și de problematică morală, în primul rând datorită faptului că Sadoveanu construiește un univers ficțional ce reușește să creeze iluzia realității. Romanul surprinde viața muntenilor din zona Tarcăului, la începutul secolului al XX-lea, o lume dominată de legi nescrise.
	Vitoria Lipan este protagonista romanului Baltagul, o figură reprezentativă de erou popular, având cultul pentru adevăr și dreptate, respectarea datinilor străvechi și a legilor strămoșești. Statutul social al Vitoriei este conturat în primele capitole ale romanului: o femeie simplă din Măgura Tarcăului, mamă a doi copii, Minodora și Gheorghiță și soția lui Nechifor Lipan. O notație a naratorului anticipează într-o oarecare măsură deznodământul tragic, evidențiind, în același timp, condiția precară a soțiilor de oieri: Viața muntenilor e grea, mai ales viața femeilor. Uneori stau văduve înainte de vreme, ca dânsa. În ceea ce privește statutul moral și psihologic, Vitoria este o femeie puternică, hotărâtă și curajoasă: N-am să mai am hodină, cum n-are pârâul Tarcăului, până ce l-oi găsi pe Nechifor. De asemenea, ea se dovedește o femeie lucidă întrucât, dându-și seama de faptul că pe Nechifor l-au răpus răii, acceptă această nouă realitate, mărturisind: Eu sunt cea mai necăjită și mai amărâtă de pe lumea asta, am rămas văduvă și sărăcită. Mai mult, ea anticipează drama care îi va schimba viața încă de la începutul călătoriei sale: Să știi că pentru noi nu mai poate fi nici bucurie, nici belșug.
 	Inteligența nativă și stăpânirea de sine sunt evidențiate pe drum, dar, mai ales, la parastas, când demască ucigașii, Vitoria regizând magistral scena. Cu o logică impecabilă, prin vorbe înțelepte și aluzive, ea îi constrânge pe făptașii crimei să mărturisească adevărul. Pentru Vitoria, datoria creștinească se află înainte de toate, lucru reliefat și de către narator: trebuia ca să-l găsească pe cel drag, să-l ridice din locul pieirii și să-l puie în pământ sfânt, cu rânduielile știute. Aparținând lumii arhaice, patriarhale, Vitoria transmite copiilor respectul tradițiilor și este refractară la noutățile civilizației. Dărzenia femeii este sugerată de atitudinea pe care o adoptă atunci când realizează adevăratul motiv al neîntoarcerii lui Nechifor din călătoria prelungită: nu se lamentează, nu așteaptă rezolvarea dramei personale din partea nimănui, nu se pleacă în fața destinului. Ea cere putere lăuntrică și sprijin moral exclusiv instanței divine și reprezentanților săi pe pământ.
	Fiind inteligentă, Vitoria reconstituie cu măiestrie drumul parcurs de bărbatul ei cu câteva luni în urmă. O secvență semnificativă care surprinde inteligența femeii este cea în care, aflând că la Sabasa turmele avuseseră trei stăpâni, iar la Suha doar doi, concluzionează că Nechifor și-a găsit sfârșitul între aceste două sate: În întuneric, începea să i se facă lumină. [...] Aici, între Sabasa și Suha, trebuia să găsească ea cheia adevărului. Cu ajutorul câinelui lui Nechifor pe care îl găsește într-unul dintre sate, femeia dă de urma rămășițelor bărbatului său, prăpădit în râpa de sub Crucea Talienilor. Respectând tradiția, Vitoria împlinește datoriile crștinești și îi organizează soțului ei o înmormântare tradițională.
	O altă trăsătură dominantă a Vitoriei este spiritul conservator, acesta rezultând în mod indirect, din vorbele și faptele protagonsitei. În secvența în care o ceartă pe Minodora pentru tendințele ei moderniste, îți dau eu ție coc, valț și bluză, arză-te para focului să te arză, Vitoria se dovedește o ferventă apărătoare a obiceiurilor de la care nu se abate și nu acceptă ca fiul sau fiica ei să facă acest lucru. Interogațiile N-ai mai învățat rânduiala? Nu mai știi ce-i curat, bun și sfânt? accentuează caracterul conservator al Vitoriei și modul în care ea percepe tot ce înseamnă tradiție.
	Limbajul, unul dintre procedeele de caracterizare, reprezintă un element de structură care contribuie la realizarea unui portret complex al Vitoriei. Limbajul femeii se potrivește cu mediul rural căruia îi aparține, felul ei simplu de a vorbi și plin de tâlc dovedind inteligența și înțelepciunea personajului. Se pot remarca în limbajul ei unele zicători populare, cum ar fi: cel ce spune multe, știe puține. De asemenea, ea folosește un limbaj uneori încifrat, dar cu semnificații evidente: eu te cetesc pe tine măcar că nu știu carte sau nu știe, sărmanul, cum că ce i-i scris, i-i pus în frunte.
	Personajele sunt individualizate prin caracterizare directă și indirectă, prin fapte, vorbe, atitudini, gesturi, relații cu celelalte personaje. Portretul fizic al Vitoriei este realizat în mod direct de către narator încă de la începutul romanului. Deși nu mai era tânără, femeia își păstrase frumusețea de odinioară: ,,Ochii ei căprii, în care se răsfrângea lumina castanie a părului, erau duși departe.” Vitoria este caracterizată în mod direct și de Gheorghiță, care crede că: ,,Mama asta trebuie să fie fermecătoare; cunoaște gândul omului...”. naratorul îl caracterizează, de asemenea, în mod direct, pe Gheorghiță, evidențiindu-i fizionomia, vestimentația, dar și asemănarea cu Vitoria: ,,Gheorghiță era un flăcău sprâncenat ș-avea ochii ei. Nu prea era vorbăreț, dar știa să spuie destul de bine despre cele ce lăsase și cele ce văzuse. [...] Întorcea un zâmbet frumos ca de fată și de-abia începea să-i înfiereze mustăcioara.”
	Trăsăturile morale se desprind din caracterizarea indirectă, prin fapte. Astfel, Vitoria este prezentată drept o femeie chibzuită, fiindcă, înainte de a pleca la drum în căutarea lui Nechifor, lasă gospodăria în grija argatului Mitrea, vinde o parte din agoniseală ca să facă rost de bani pentru călătorie, o trimite pe Minodora la mânăstirea Văratec și hotărăște să-l ia pe Gheorghiță cu ea. Credincioasă, dar și superstițioasă, femeia cere sfatul preotului din sat, apoi vrăjitoarei în privința dispariției lui Nechifor. Visele premonitorii o determină să creadă că i s-a întâmplat ceva rău soțului și să plece în căutarea lui. Pentru a izbândi, ține post negru douăsprezece săptămâni și se roagă la icoana Sfintei Ana de la mânăstirea Bistrița.
	În majoritatea situațiilor, Vitoria este prezentată într-o ipostază meditativă, specifică unui puternic conflict interior, un alt element structural important în conturarea personajului. Ochii ei duși departe sugerează ideea că femeia este preocupată de motivele pentru care soțul ei nu s-a întors acasă, până la uitare de sine: se desfăcuse încet-încet de lume și intrase oarecum în sine. Zbuciumul lăuntric al Vitoriei se ameliorează odată ce datina înmormântării și pedepsirea ucigașilor au fost înfăptuite, eroina întorcându-se la toate câte a lăsat, finalul devenind semnificativ în construcția protagonistei. Acesta conține monologul femeii care i se adresează fiului, conștientă că viața nu se încheie cu evenimentul tragic al morții soțului ei. Mesajul pe care-l transmite evidențiază faptul că pentru Vitoria rânduiala rămâne cuvântul de ordine și că tradițiile trebuie respectate.
	Reprezentativ pentru literatura română interbelică, romanul Baltagul de Mihai Sadoveanu este o parabolă despre datorie și iubire în egală măsură.


Luceafarul
de Mihai Eminescu

Romantismul este un curent literar aparut in secolul al XVIII-lea  in Franta, Anglia si Germania, acesta mentinand primatul sensibilitatii si al fanteziei creatoare in defavoarea clasicismului.
Poemul Luceafărul, sinteza a gandirii eminesciene, se înscrie în curentul
romantism prin temă, accentul pus pe sensibilitate,  cosmogonii, exploatarea motivelor visului sau
al metamorfozei, amestecul genurilor ( liric, epic şi dramatic) şi  al speciilor  literare ( elegie,
meditaţie filozofică, idilă, eglogă, pastel),folosirea antitezei.

In cee ace priveste sursele de inspiratie, autorul a valorificat atat basme populare romanesti (“Fata in gradina de aur”), cat si surse filosofice (din Platon, Aristotel, Schopenhauer), autorul insusi traind drama omului de geniu, neinteles de ceilalti.

Fiind un text romantic, se poate observa amestecul de genuri si specii literare. In text coexista genul epic present in prima parte cu genul liric si genul dramatic.  Ca specii literare se pot observa meditatia filosofica (in ultimele strofe), impletita cu idila si poemul filosfic.

De asemenea, Luceafărul aparține romantismului prin temă. Tema este problematica
geniului în raport cu lumea, cu iubirea şi cunoşterea,  în căutarea sinelui. Concluzia acestei căutări o formulează, ca o cheie de lectură, însuşi poetul în notele sale: „dacă geniul nu cunoaşte moarte şi numele lui scapă de negura uitării, pe de altă parte aici pe pământ nici e capabil de a ferici pe cineva, nici capabil de a fi fericit. El n-are moarte, dar n-are nici noroc”. Condiţia geniului e una damnată la  solitudine, opusă celei a omului comun.  În cadrul lirismului de măşti, eul liric poate fi înţeles ca  ipostaziindu-se, pe rând, în chipul geniului- Hyperion, dar şi al bărbatului teluric-Cătălin, al impersonalităţii lucide- Demiurgul, sau al muritorului care tânjeşte spre absolut - Cătălina. 

Titlul poemului se refera la motivul central al textului , Luceafarul, si sustine alegoria pe
tema romantica a locului geniului in lume, vazut ca o fiinta solitara si nefericita, opusa omului comun.

În ceea ce priveşte compoziţia poemului se constată existenţa a patru tablouri.
Tabloul întâi din structura poeziei este o poveste fantastică de iubire între Luceafăr (geniu, fiinţa superioară) şi fata de împărat (aflată la varsta când poate fi tulburată de Zburător; simbol al omului comun). Fata este portretizată printr-un superlativ absolut de factură populară- „o prea frumoasă fată”-care contribuie la conturarea atmosfera basmului. Individualizarea se face prin comparaţii care subliniază unicitatea,  -” Şi era una la părinţi/ Şi mândră-n toate cele/ Cum e fecioara între sfinţi/ Şi luna între stele”. Se reiterează mitul zburătorului. Tabloul ne prezintă o fantastică poveste de iubire între două fiinţe aparţinînd unor lumi diferite. lumi.

În concepţia fetei, Luceafărul este un spirit pentru chemarea căruia trebuie o formulă magică. Pentru a-l putea chema lînga ea fata foloseşte descântecul: fata Cobori in jos, Luceafar bland, / Alunecand pe- o raza, Luceafarul se smulge din sfera sa, spre a se intrupa prima oara din cer si mare, ca un tanar voievod, un mort frumos cu ochii vii. In aceasta ipostază angelică, Luceafarul are o frumusete construita dupa canoanele romantice: par de aur moale, umetele goale, umbra fetei stravezii / E alba ca de ceara.” Luceafarul vrea sa eternizeze iubirea lor, oferindu-i fetei mai intai imparatia oceanului, apoi a cerului. Insa paloarea fetei si stralucirea ochilor, semne ale dorintei de absolut, sunt intelese de fata ca atribute ale mortii: Privirea ta ma arde. Ea ii cere sa devina muritor, iar Luceafarul, accepta sacrificiul: Tu-mi ceri chiar nemurirea mea / In schimb pe-o sarutare”.

În tabloul al treilea, confruntarea între Hyperion şi Demiurg scoate la iveală  antiteza între lumea nemuririi şi cea a risipei, între durabilitate şi efemeritate. Prilej de redescoperire a  cosmogoniilor : “Căci unde-ajunge nu-i hotar/ Nici ochi spre a cunoaşte/ Şi vremea-ncearcă în zadar/ Din goluri a se naşte”. Zborul cosmic potenţează intensitatea sentimentelor, setea de iubire ca act al cunoaşterii absolute: “Nu e nimic şi totuşi e / O sete care-l soarbe / E un adânc asemene / Uitării celei oarbe”. Luceafărul îşi recuperează adevărata identitate-Hyperion, fiu al cerului, cunoscut doar de cei asemenea lui. Cererea de a renunţa la nemurire “Şi pentru toate dă-mi în schimb /O oră de iubire…” este refuzată , tratată ca imposibilă- Luceafărul menţine  echilibrul în lume, nu poate fi muritor. Din poziţia sa absolută, Demiurgul prezintă  perisabilitatea şi nimicnicia naturii umane: “Ei doar au stele cu noroc/ Şi prigoniri de soarte/ Noi nu avem nici timp, nici loc/ Şi nu cunoaştem moarte”. În contrast, se află permanenţa  operei omului de geniu-în ipostaza orfică, de conducător sau de stăpânitor al pământului şi al mării. Ultima menţiune a Demiurgului este aceea a lipsei de valoare a sacrificiului Luceafărului,  dată de inconsecvenţa fetei.

Relaţiile de opoziţie şi simetrie ce caracterizează structura poemului pun în evidenţă contrastul între cele două lumi simbolice. Tablourile alternează succesiv planurile cosmic şi terestru, fiecare reprezentând universuri diferite: tablourile I şi II- inserţia planului cosmic în cel terestru, tabloul II-aparţine exclusiv  planului terestru, iar III, exusiv celui cosmic. ultimul tablou are în centru o nouă chemare a fetei, pusă în opoziţie faţă de cele ale primului tablou, iar răspunsul Luceafărului
este introdus adversativ prin conjuncţia “dar”. Echilibrul compoziţional este deci efectul antitezei ca mijloc de organizare macrostructural.

Poemul Luceafărul este un testament poetic, in care poetul se comunică prin intermediul diferitelor „euri adoptive. Pentru că prin Eminescu limba română  atinge perfecțiunea formală și de conținut, se poate spune că  el ” trăieşte de acum înainte în viaţa poporului său” (Titu Maiorescu).




Moara cu Noroc
de Ioan Slavici

Realismul este un curent literar  aparut in secolul al XIX-lea, ca reactie impotriva romantismului. Nuvela este specia genului epic in proza, de dimensiuni medii, mai mici ca ale romanului, cu un singur fir narativ, un conflict unic si concentrat, accentul cazand pe descrierea unui singur personaj.
Nuvela „Moara cu noroc” de Ioan Slavici apartine realismului prin tema, perspectiva obiectiva, narator omniscient și omniprezent, prin tonul impersonal. Personajele reprezinta tipuri umane dominate de o trasatura principala de caracter: Ghita- lacomul, Lica- talharul. Se utilizeaza tehnica detaliului pentru o redare cat mai fidela a mediului, iar elemente de cronotop sunt reale: Arad, Ineu, Oradea. Actiunea se desfasoara pe parcursul unui an, intre doua repere temporale cu valoare religioasa: de la Sfantul Gheorghe, pana la Paste.
Textul a fost publicat in 1881 in volumul „Novele din Popor” si a fost inspirat din realitatea societatii contemporane autorului, respectiv din cea a targurilor de provincie de la sfarsitul secolului XIX cand incepusera sa patrunda relatiile capitaliste.
Temele principale specific realiste ale textului sunt parvenitismul si dezumanizarea. Slavici are o atitudine moralizatoare pedepsindu-i pe cei care sunt capabili de orice sacrificiu din dorinta de a se imbogati, de aceea Ghita sfarseste tragic.
In ceea ce priveste perspectiva narativa, se remarca focalizarea externa a naratorului omniscient care nareaza la pers a III-a fara sa se implice, perspectiva des intalnita scriitorilor realisti. Ca mod de expunere, monologul interior este un intrument frecvent valorificat in analiza psihologica. De asemenea, se recurge la pauze descriptive de portrete si tablouri precum zona Ineului sau Moara cu noroc, asezata la rascruce de drumuri: „venind dinspre locuri rele, ea il vesteste ca a scapat norocos, iara mergand spre ele, la moara, poate sa gaseasca si sa astepte alti drumeti ca sa nu plece singur mai departe”.
Incipitul nuvelei consta intr-un dialog dintre Ghita si soacra sa si surprinde cuvintele batranei „Omul sa fie multumit cu saracia sa, caci, daca e vorba, nu bogatia, ci linistea colibei tale te va face fericit”, ceea ce sugereaza conflictul dintre mentalitatea traditionala ce pune accent pe armonia familiala si dorinta lui Ghita de a ajunge la un trai mai bun pentru sine si familia sa. Se observa tehnica circularitatii: incipitul este simetric cu finalul ce consta tot in cuvintele batranei: „Simteam eu ca nu are sa iasa bine: da asa le-a fost data!”. Batrana pune pe seama destinului prestabilit toate intamplarile tragice ale familiei.

Din puncte de vedere structural, subiectul este impartit in 17 capitole. Pentru realizarea analizei psihologice se recurge la gradatie cu ajutorul careia se insista asupra conflictului psihologic trait de personajul principal. Sunt notate simptomele, transformarile fizionomice si fiziologice, dar si gesturile si framantarile sufletesti, toate contribuind la ilustrarea dezumanizarii protagonistului.
Expozitiunea textului prezinta imaginea lui Ghita, un om cinstit, harnic, iubitor de familie, care decide sa ia in arenda carciuma de la Moara cu noroc pentru a asigura un trai mai bun familiei sale. Grija si iubirea fata de Ana, sotia sa, sunt evidentiate de naratorul obiectiv inca de la inceput cand, noaptea, la auzul zgaltaitului morii, Ghita se trezea din somn ca sa vada daca nu cumva sotia sa s-a dezvelit ca sa o acopere. In plus, armonia familiei carciumarului este evidentiata printr-un detaliu semnificativ: in fiecare sambata seara, familia se bucura impreuna de profitul obtinut in cursul saptamanii in urma afacerii prospere.
Discursul epic prezinta treptat dezumanizarea lui Ghita, indepartarea sa de familie. Intovarasindu-se cu Lica Samadaul, personajul antagonist manipulator si malefic, protagonistul accepta sa fie partas la nelegiuirile acestuia cu avantajul unor rasplati. Dragostea fata de ana, grija fara de aceasta se transforma in brutalitate. Se observa instrainarea atunci cand Ghita este surprins singur, numarandu-si banii in camaruta de langa birt, tragand cu urechea sa nu fie vazut de cineva. 
In finalul nuvelei, personajul principal ajunge pe ultima treapta a degradarii sale morale. Orbit de dorinta de a se razbuna pe Lica, carciumarul refuza invitatia batranei de a-si petrece Pastele la Ineu. Ghita ramane la han si isi foloseste sotia drept momeala pentru Samadau, care i-o cere pe Ana. Costientizand pacatul sotiei sale in vcare tot el a impins-o, Ghita o omoara pe Ana „infingandu-i adanc cutitul in inima”. La randul sau, Ghita este ucis de Raut din ordinul Samadaului, care se sinucide pentru a nu cadea viu in mainile jandarmului Pintea.
In concluzie, nuvela realista „Moara cu noroc” de Ioan Slavici reprezinta un punct important de reper pentru realismul romanesc al secolului XX, deschizand drumul spre modernitate, iar mesajul avand rol moralizator.

Povestea lui Harap-Alb
de Ion Creanga

Basmul cult este o specie a genului epic in proza, cu numeroase personaje ridicate la rangul de simbol, in care se prezinta confruntarea dintre bine si rau, solutionata, de regula, printr-un final fericit. Ion Creanga preia in „Povestea lui Harap-Alb” schema populara si o umple de viata prin realismul abordarii si prin atmosfera, fiind astfel considerat cel care a consacrat specia basmului in literatura romana.
Basmul a fost publicat in anul 1877 in revista „Convorbiri literare” si poate fi observata supratema triumfului Binelui asupra Raului, tema tratata de autor este una morala, referitoare la conditia eroului, care, inainte de a fi imparat, trebuie sa cunoasca si statutul de sluga, tocmai pentru a invata sa si exercite puterea. 
Tematica este sustinuta de motive literare specifice: imparatul fara urmasi la tron, superioritatea mezinului, probele, animalele fabuloase, obiectele magice, pedepsirea raufacatorului, nunta imparateasca. Fortele Binelui sunt reprezentate de Harap-Alb, ajutoarele si cei cinci tovarasi. Fortele Raului sunt reprezentate de Span si Imparatul Ros.
Titlul basmului enunta atat specia literara, povestea, cat si numele protagonistului purtat de-a lungul propriei formari. Pe parcursul firului epic, destinul acestuia cunoaste trei ipostaze: fiul cel mic al craiului, neinitiat, Harap-Alb, sluga a Spanului si, in final, imparatul capabil de a conduce si de a avea o familie. Numele personajului principal este dat de Span si reprezinta o sintagma oximoronica, cuvantul „harap” insemnand sclav negru, in contradictie cu adjectivul „alb” cu care este asociat.
Actiunea este relatata la pesroana a III-a, de catre un narator a carui perspectiva narativa este obiectiva, completate de multiple implicari afective, specifice stilului autorului Ion Creanga. Acestea sunt marci ale oralitatii textului, trasatura specifica basmului, si au rolul de a crea o relatie de apropiere intre narator si cititor, dar si de a capta interesul acestuia („Dar ia sa nu ne indepartam cu vorba si sa incep a depana firul povestii”). Discursul narativ imbina naratiunea, cea predominanta, completata de dialog, cu rol dublu: dinamizarea actiunii si individualizarea personajelor prin detalii specifice. Descrierea se bazeaza in special pe portretizare, personajele fiind conturate astfel incat sa formeze ample reprezentari in mintea cititorului.
„Povestea lui Harap-Alb” este structurata in doua parti, fiecare continand cate patru episoade naratuve. In prima parte, fiul de crai cel neinitiat depaseste proba milosteniei la intalnirea cu Sfanta Duminica, proba harniciei, proba curajului la batalia cu ursul, proba labirintului – cele trei intalniri cu Spanul, coborarea in fantana – moment ce reprezinta moartea ritualica, proba vredniciei si a intelepciunii – aducerea „Salatilor” din Gradina Ursului, proba curajului si a rabdarii – uciderea cerbului si aducerea pielii si a capullui batut cu pietre pretioase.
In partea a doua sunt redate probele necesare maturizarii lui Harap-Alb: proba prieteniei – furnicile, albinele si Gerila, Flamanzila, Ochila, Setila, Pasarila, probele de la curtea imparatului Ros, proba iubirii, dezvaluirea adevarului despre Span, uciderea Spanului de catre cal si rasp;ata eroului. Nunta cu fata imparatului Ros si trecerea la statutul de imparat concluzioneaza maturizarea lui Harap-Alb.
Simbolul central al basmului ramane drumul, metafora a descoperirii lumii si a sinelui. Eroul este pus el insusi in situatia de a dobandi experienta, acesta neavand puteri supranaturale, insa invatand sa fie curajos, prietenos, loial, sa aiba incredere in oameni. Astfel, Ion Creanga umanizeaza fantasticul si in cazul antagonistilor, ce au un rol important in dezvoltarea eroului: Spanul este un „rau necesar”, fiind considerat formatorul pentru Harap-Alb.
Ca in orice basm, se pot observa formulele specifice tipice pe care autorul le prelucreaza in mod original: formula initiala „Amu cica era odata intr-o tara un crai”, formule mediane „Si merg ei o zi, doua, si merg patruzeci si noua”, formula finala „ Si-a tinut veselia ani intregi”.
Oralitatea, foarte des intalnita la nivelul operei lui Ion Creanga, confera, ca in orice basm, o exprimare autentica. Indicii oralitatii sunt reprezentati de expresii populare „vorba aceea: <<La placinte inainte, la razboi inapoi>>” proverbe si zicatori „ Apara-ma de gaini, ca de caini nu ma tem”, interogatii „Ca alta, ce pot sa zic?”, dativul etic : „mi ti-l insfaca cu dintii de cap”.
In concluzie, in basmul cult „Povestea lui Harap-Alb” este valorifcat modelul basmului popular, pe care autorul il depaseste prin elementele originale evidentiate, creand astfel o capodopera a geniului si a prozei fantastice romanesti.

Riga Crypto si Lapona Enigel

Modernismul reprezintă un curent în arta şi literature secolului al XX-lea, caracterizat prin negarea tradiţiei şi impunerea unor noi principii de creaţie, înglobând mai multe curente artistice novatoare.
              Scrisă în 1924 şi inclusa mai apoi in volumul “Joc secund”, poezia este o baladă cultă apartinand modernismului, caracterizata insusi de autor drept un “Luceafar intors “.
Titlul baladei anticipă relațiile de opoziție pe care este construită poezia prin menționarea personajelor principale, niște ființe care aparțin unor lumi opuse: riga Crypto – reprezentant al regnului vegetal – și lapona Enigel – reprezentantă a umanității. Astfel, titlul evidențiază rolul central pe care îl au cele două personaje în transmiterea mesajului poetic. Cei doi protagonisti au aspiratii contrarii: spre umbra, respectiv spre soare, simboluri pentru atitudinea spre cunoastere a celor doi. Personajul Crypto este rege (riga) al fapturilor inferioare, titlul dezvaluind statutul sau social. Numele cu sonoritate nordica Enigel sugereaza originea laponei.
Tema poeziei este iubirea ca modalitate de cunoastere a lumii. Fiind "un luceafar intors", poemul prezinta drama cunoasterii si a incompatibilității dintre doua lumi, respectiv regnuri.
La nivel formal, poezia este alcatuita din doua parti; fiecare dintre ele prezinta cate o nunta: una implinita, povestita, modificata in final prin casatoria lui Crypto cu "masalarita". Procedeul compozițional folosit este povestirea in rama. Textul are la baza un lirism obiectiv, o lirica a mastilor, poetul fiind in spatele fiecarui “personaj” liric: el este menestrelul, dar si Crypto si Enigel, pe rand. 
Prologul contureaza in putine imagini atmosfera de la finalul unei nunti reale. Primele patru strofe constituie rama viitoarei povesti si reprezinta dialogul menestrelului cu "nuntasul fruntas". Menestrelul spune "incetinel" "un cantec larg" despre o nunta dintre doi parteneri reprezentanti a doua regnuri distincte,  Enigel si riga Crypto. 
Partea a doua prezinta idila neimplinita dintre Enigel si riga Crypto. Nunta povestită cuprinde mai multe tablouri poetice: portretul şi împărăţia rigăi Crypto, portretul, locurile natale şi oprirea din drum a laponei Enigel, întâlnirea dintre cei doi, cele trei chemări ale rigăi şi primele refuzuri ale laponei, răspunsul acesteia şi refuzul categoric al lui Enigel, pedepsirea rigăi şi finalul baladei. Modurile de expunere sunt, în ordine: descrierea, dialogul şi naraţiunea.
Membrii cuplului fac parte din regnuri diferite si, de aceea, nu pot comunica in plan real. Intalnirea lor poate fi posibila doar prin intermediul visului fetei, la fel ca in "Luceafarul". Povestea propriu-zisa se dovedeste a fi fantastica, la fel ca in poemul eminescian, doar ca rolurile sunt inversate.
Tema poemului și viziunea despre lume a poetului sunt ilustrate nu doar de incipit, ci și de finalul baladei. Crypto devine o ciupercă otrăvitoare, fiind astfel pedepsit pentru îndrăzneala de a visa la împlinire alături de o ființă superioară, deci, pentru încercarea de a ieși din limitele impuse de propria natură. Nunta lui Crypto cu „măsălarița-mireasă” evidențiază ideea că este posibilă doar însoțirea cu o ființă care face parte din aceeași lume. Prin urmare, este pusă în lumină concepția modernistă a autorului, dar, totodată, este valorificată și tema poeziei privind iubirea interzisă de legile firii.
La nivel stilistic, modernitatea textului este sustinuta prin inversiuni sintactice “mult-indaratnic”, “zice-l-as” si prin epitetele metaforice “menestrel trist”, “inima ascunsa”.
Soarele, simbolul spiritului, imaginat în poem prin metaforele „roată albă” şi „aprins inel” (simbolul nunţii) este în antiteză cu „umbra”. Metafora „sufletul-fântână” sugerează puritatea, setea de cunoaştere, veşnicia, şi este în antiteză cu „carnea”: „La soare, roata se măreşte; / La umbră, numai carnea creşte”. Spiritul şi sufletul sunt atribute ale fiinţei raţionale, înţelepte „Căci sufletul nu e fântână/ Decât la om, fiară bătrână”. Făpturile inferioare care aspiră să dobândească spiritualitatea sunt distruse de propriul vis, aşa cum i se întâmplă lui Crypto care se transformă în ciupercă otrăvitoare.
În ceea ce privește elementele de versificație, putem spune că acestea sunt influențate de viziunea modernistă a autorului. Astfel, regulile prozodiei clasice nu sunt respectate, în cea de-a doua parte strofele sunt formate dintr-un număr inegal de versuri (de la 4 la 7 versuri). Mai mult, rima variază, predominând rima încrucișată și cea împerecheată. 
In concluzie, opera “Riga Crypto si lapona Enigel” de Ion Barbu este o poezie moderna prin simbolurile folosite, prin ambiguitatea intelesurilor ce evidentiaza incadrarea textului in modernism.

Ultima noapte de dragoste, întâia noapte de război
Romanul aparține literaturii autenticității și ilustrează estetica modernismului datorită faptului că este centrat pe problematica intelectualului,ilustrând doctina lovinesciană a sincronismului.
Este un roman realist psihologic, de analiză a vieții interioare, o sumă de dosare de existență, structurate pe o idee sau pe o pasiune.
Geneza romanului:
•	Romanul este rezultatul experiențelor ontice și cognitive –iubirea și războiul.
•	În ceea ce privește sursa de inspirație, pe de o parte a fost valorificată experiența sublocotenentului Camil Petrescu, voluntar pe frontul Primului Război Mondial, al cărui memorial de campanie este împrumutat cu amănunte cu tot eroului.
•	De cealaltă parte, romanul a avut la bază  experiențele lirice precum Ciclul morții,dar și epice Cei care plătesc cu viața, dar și  articole de cronică a vieții mondene ,publicate la rubrica Ceaiul de la ora cinci.
•	altă sursă de inspirație a fost realitatea bucureșteană din care a selectat obiceiuri precum bătălia cu flori de la șosea.
•	De asemenea, a valorificat și filozofia lui Husserl, dar și literatura lui Proust, Gide, Camus, Stendhal.
•	Romanul a fost scris și publicat în 1930. Inițial a avut alte titluri Jurnalul căpitanului Andreescu și Proces verbal de dragoste și de război.Autorul mărturisea:jurnalul meu de război l-am atribuit lui Ștefan Gheorghidiu și formează vol II din roman,cu mici schimbări de nume, pe când partea I e în întregime ficțiune, în afară de descrierea mediului universitar.
 Titlul romanului:
•	Surprinde cele două experiențe cognitive ale lui Gheorghidiu, și anume iubirea și războiul.Acesta cuprinde o metaforă noaptea ce indică incertitudinea care îl macină, incognoscibilul ființei umane cu care se confruntă.Cele două adjective ultima –întâia indică ordinea experiențelor, dar și dorința eroului de a depăși drama iubirii înșelate și de a pătrunde în alte universuri de cunoaștere.
Temele romanului:
•	Inadaptarea intelectualului la lumea imposturii și a mediocrității;
•	Dragostea și războiul
•	Iubirea este considerată principiul ordonator al existenței până când descoperă războiul.Simbolic ;,ultima noapte de dragoste trăită alături de soția sa la Câmpulung este urmată de întăia noapte de război.Se trece de la durata interioară la timpul obiectiv al războiului: acum oamenii de aici,blestemații în uniformă, îmi sunt singurii aproaope și sunt mai aproape de ei decât de mama și surorile mele.
Elemente de structură și de compoziție:
•	Se observă compoziția binară:Cartea întâia are 6 capitole,Cartea a doua are 7 capitole, ultimul având valoare de epilog;
•	Tilurile capitolelor sunt rezumative sau metaforice: Asta-i rochia albastră, Ne-a acoperit pământul lui Dumnezeu;
•	Principiul compozițional este cel al memoriei involuntare, declanșate nu de o senzație ca la Proust, ci de o dezbatere și un conflict de idei- vezi disputa polemică de la popota militară;
•	Structural romanul este realizat pe două planuri narative: planul conștiinței personajului narator dezvăluie o realitate interioară, al doilea plan cel al realității obiective centrat pe existența societății bucureștene –mediul studențesc, viața politică, apoi pe imaginea războiului.
•	Panul realității interioare cuprinde, pe de o parte, un fir narativ al  evenimentele rememorate ale poveștii de iubire, de cealaltă parte, unul analitic în care sunt prezentate stările de conștiință .
•	Planul realității obiective prezintă mediul studențesc, lumea oamenilor de afaceri, viața politică și cea mondenă, dar și imaginea demitizată a războiului-vezi capitolul Ne-a acoperit pământul lui Dumnezeu
•	Incipitul este modern situând acțiunea într-un spațiu și un timp real în primăvara anului 1916,ca sublocotent proaspăt,întăia dată concentrat, luasem parte, cu un regiment de infanterie din capitală, la fortificarea Văii Prahovei, între Bușteni și Predeal.Urmează modelul punerii în abis deoarece intervine planul conștiinței, al lucidității naratorului.
•	Finalul este deschis și arată despărțirea eroului de tot trecutul prin gestul de a-i lăsa Elei toată averea.
•	Romanul propune o nouă formulă epică urmărind fluxul conștiinței personajului narator.Romanul reconstituie povestea de iubire, dar și campania militară.Capitolul 1 fixează cronotopul acțiunii, având rol descriptiv.-vezi capitolul La piatra craiului,în munte, rol persuasiv deoarece se prezintă comentariile critice și ironice pentru intrarea României în război, dar și rol de premisă teoretică fiindcă toate concepțiile lui Gheorghidiu despre iubire vor fi demonstrate prin evocarea relației sale cu Ela.
PERIOADA INTERBELICĂ
BALTAGUL – Mihail Sadoveanu
Roman tradițional


	Romanul „Baltagul” a fost publicat de M. Sadoveanu în anul 1930 și reprezintă cea mai cunoscută creație sadoveniană, ilustrând perfect formula tradițională a romanului realist de observație socială și de problematică morală, în primul rând datorită faptului că Sadoveanu construiește un univers ficțional ce reușește să creeze iluzia realității. Romanul surprinde viața muntenilor din zona Tarcăului, la începutul secolului al XX-lea, o lume dominată de legi nescrise. Conform principiilor realismului, lumea imaginată de scriitor trebuie să respecte o anumită mentalitate, declarată printr-o perspectiva narativă obiectivă ce presupune existența unui narator cu rol demiurgic pentru universul creat. Omnisciența sa se dezvăluie pe parcursul romanului din faptul că notează trăirile interioare ale Vitoriei, gândurile lui Gheorghiță sau evenimente anterioare din viața personajelor, inclusiv a lui Nechifor Lipan.
	Tema vieții și a morții și cea a căutării adevărului se întemeiază epic pe motivul ordonator al călătoriei inițiatice, având ca scop cunoașterea, restabilirea justiției și a echilibrului, iar viziunea despre lume a lui Sadoveanu este realistă, deși la fel de bine se poate vorbi despre o viziunea conservatoare, tradițională. 
	Titlul pune întregul univers al cărții sub semnul dualității; baltagul – topor cu două tăișuri – este, în același timp, și unealtă și armă, figurând simbolic viața și moartea. Călătoria Vitoriei este de viață și de moarte, desfășurându-se nu numai într-un spațiu geografic real, ci și într-un spațiu lăuntric, un labirint interior în care se hotărăște totul.
	Un prim argument pentru încadrarea romanului „Baltagul” în paradigma tradițională este construcția epică, specifică romanului tradițional: narațiune obiectivă, la persoana a III-a, narator omniscient cu o viziune „par derrière” și cu focalizare 0. Arhitectura compozițională este caracterizată prin echilibru perfect, iar principiile și tehnicile narative sunt clasice: cronologie, tehnica înlănțuirii, cu inserția unor episoade retrospective.
	Cele 16 capitole ale romanului pot fi grupate în trei părți. Primele șase capitole surprind așteptarea plină de neliniște și presimțiri, hotărârea Vitoriei de a porni pe urmele lui Nechifor și pregătirile pentru marea călătorie. Partea a doua, capitolele VII – XIII, se referă la drumul care reface traseul străbătut în toamnă de Lipan, traseu labirintic, pe care Vitoria și Gheorghiță îl parcurg pentru a afla adevărul și sfârșește cu descoperirea osemintelor lui Lipan. În ultima parte, capitolele XIV – XVI, se dezvăluie adevărul despre moartea lui Nechifor și se descrie înfăptuirea actului justițiar.
	Ca în toate romanele tradiționale, structura narativă este perfect echilibrată, cu planuri clar delimitate, dinamizate de conflicte puternice. Viziunea artistică este structurată pe trei planuri. Prim – planul este cel al existenței individuale și familiale, este un plan epic ce urmărește călătoria explorativă a Vitoriei, fiind dinamizat de un conflict exterior de interese care a dus la moartea lui Nechifor. Planul existenței comunității de oieri e unul monografic, surprinzând existența unei lumi arhaice, care se confruntă cu noi forme de viață socială. Existența muntenilor este integrată într-un plan mitic și simbolic. Relația omului cu acest plan se realizează prin credință, prin mentalități și superstiții arhaice, prin vis și semne. Dezechilibrul acestui plan este determinat de moartea violentă a unui om, al cărui suflet nu-și află odihna până când nu este încredințat pământului prin ritualul funebru.
	Un alt argument care confirmă modelul romanului tradițional este faptul că „Baltagul” își focalizează interesul asupra acțiunii, aceasta fiind lineară, cu episoade narative bine marcate, înlănțuite logic și cronologic. Subiectul însumează întâmplări și situații semnificative din existența eroilor, în succesiunea celor cinci momente.
	Incipitul de tip clasic rezumă o legendă, ce are funcții multiple: ea integrează existența muntenilor, schițează un portret al personajului colectiv – ciobanii cărora Dumnezeu le-a dat „o inimă ușoară” - și introduce personajul absent al cărții: „Povestea asta o spunea uneori Nechifor Lipan la cumetrii și nunți, la care era nelipsit”.
	În expozițiune, se surprinde existența satului de munte, Măgura Tarcăului și a familiei Lipan. Nechifor Lipan, capul familiei, plecase la târgul de la Dorna să vândă și să cumpere oi. Întârzierea lui o neliniștește pe Vitoria, care își cheamă fiul, pe Gheorghiță, de la stână. Semnele rele și visul prevestitor îi sporesc femeii teama. Hotărârea Vitoriei de a pleca cu Gheorghiță în căutarea lui Nechifor, constituie intriga. Desfășurarea acțiunii narează pregătirile pentru drum, care încep cu o călătorie la Piatra, pentru a anunța autorităților dispariția lui Lipan și la mănăstirea Bistrița, unde Vitoria se închină icoanelor și se spovedește. Pregătirile gospodărești sunt dublate de cele spirituale: Vitoria se purifică prin post și rugăciuni. Călătoria inițiatică pe urmele lui Lipan începe sub „zodia primăverii” și urmează un traseu labirintic. Între localitățile Sabasa și Suha, Vitoria descoperă osemintele lui Lipan în râpa de sub Crucea Talienilor. În vreme ce Gheorghiță priveghează osemintele părintelui ucis, Vitoria anunță autoritățile și pregătește înmormântarea și praznicul. Punctul culminant e de un intens dramatism: în fața celor adunați la praznicul funerar, Vitoria reconstituie împrejurările morții lui Lipan, spre spaima crescândă a lui Calistrat Bogza și Ilie Cuțui, oierii care l-au însoțit pe Nechifor de la Dorna. Deznodământul fixează situația finală: pedepsirea vinovaților care își mărturisesc vina și refacerea echilibrului, viața urmându-și cursul normal după săvârșirea ritualurilor funerare. Finalul romanului conține monologul femeii care i se adresează fiului, conștientă că viața nu se încheie cu evenimentul tragic al morții soțului ei. Mesajul pe care-l transmite evidențiază faptul că pentru Vitoria rânduiala rămâne cuvântul de ordine și că tradițiile trebuie respectate.
	Ca orice roman tradițional, „Baltagul” este orientat spre o lume obiectivă, surprinsă în existența ei social-istorică. Așadar, acțiunea se desfășoară în spații bine determinate și urmărește evoluția personajelor într-un timp real.
	Narațiunea este modul de expunere predominat, realizând întregul schelet al acțiunii, care evoluează amplu, având un caracter veridic. Atunci când textul ia forma dialogului, modelul se schimbă, deoarece trebuie să surprindă mișcările sufletești ale personajelor. Descrierea este atât de atmosferă, naratorul prezentând în cele mai mici detalii locurile, timpul și cadrele naturale apărute în calea eroilor, cât și portretistică: „Purta căciulă brumărie. Avea cojoc în dimuri de miel negru, scurt până la genunchi...”. Pe lângă aceste modalități clasice de expunere, Sadoveanu apelează și la tehnici moderne: monologul interior, memoria afectivă, involuntară, care aduce în prezent secvențe din trecutul comun al Vitoriei și al lui Nechifor Lipan.
	Chiar daca romanul tradițional ca tipar și formulă narativă a pierdut în competiția cu romanul modern, „Baltagul” lui Sadoveanu impune un model etic și estetic, care va rămâne în memoria cititorului.

BALTAGUL – Mihail Sadoveanu
Caracterizarea personajului – Vitoria Lipan


	Baltagul de Mihail Sadoveanu este un roman obiectiv, publicat în anul 1930, prin intermediul căruia scriitorul aduce o formulă românească inedită în peisajul epicului interbelic, ilustrând perfect formula tradițională a romanului realist de observație socială și de problematică morală, în primul rând datorită faptului că Sadoveanu construiește un univers ficțional ce reușește să creeze iluzia realității. Romanul surprinde viața muntenilor din zona Tarcăului, la începutul secolului al XX-lea, o lume dominată de legi nescrise.
	Vitoria Lipan este protagonista romanului Baltagul, o figură reprezentativă de erou popular, având cultul pentru adevăr și dreptate, respectarea datinilor străvechi și a legilor strămoșești. Statutul social al Vitoriei este conturat în primele capitole ale romanului: o femeie simplă din Măgura Tarcăului, mamă a doi copii, Minodora și Gheorghiță și soția lui Nechifor Lipan. O notație a naratorului anticipează într-o oarecare măsură deznodământul tragic, evidențiind, în același timp, condiția precară a soțiilor de oieri: Viața muntenilor e grea, mai ales viața femeilor. Uneori stau văduve înainte de vreme, ca dânsa. În ceea ce privește statutul moral și psihologic, Vitoria este o femeie puternică, hotărâtă și curajoasă: N-am să mai am hodină, cum n-are pârâul Tarcăului, până ce l-oi găsi pe Nechifor. De asemenea, ea se dovedește o femeie lucidă întrucât, dându-și seama de faptul că pe Nechifor l-au răpus răii, acceptă această nouă realitate, mărturisind: Eu sunt cea mai necăjită și mai amărâtă de pe lumea asta, am rămas văduvă și sărăcită. Mai mult, ea anticipează drama care îi va schimba viața încă de la începutul călătoriei sale: Să știi că pentru noi nu mai poate fi nici bucurie, nici belșug.
 	Inteligența nativă și stăpânirea de sine sunt evidențiate pe drum, dar, mai ales, la parastas, când demască ucigașii, Vitoria regizând magistral scena. Cu o logică impecabilă, prin vorbe înțelepte și aluzive, ea îi constrânge pe făptașii crimei să mărturisească adevărul. Pentru Vitoria, datoria creștinească se află înainte de toate, lucru reliefat și de către narator: trebuia ca să-l găsească pe cel drag, să-l ridice din locul pieirii și să-l puie în pământ sfânt, cu rânduielile știute. Aparținând lumii arhaice, patriarhale, Vitoria transmite copiilor respectul tradițiilor și este refractară la noutățile civilizației. Dărzenia femeii este sugerată de atitudinea pe care o adoptă atunci când realizează adevăratul motiv al neîntoarcerii lui Nechifor din călătoria prelungită: nu se lamentează, nu așteaptă rezolvarea dramei personale din partea nimănui, nu se pleacă în fața destinului. Ea cere putere lăuntrică și sprijin moral exclusiv instanței divine și reprezentanților săi pe pământ.
	Fiind inteligentă, Vitoria reconstituie cu măiestrie drumul parcurs de bărbatul ei cu câteva luni în urmă. O secvență semnificativă care surprinde inteligența femeii este cea în care, aflând că la Sabasa turmele avuseseră trei stăpâni, iar la Suha doar doi, concluzionează că Nechifor și-a găsit sfârșitul între aceste două sate: În întuneric, începea să i se facă lumină. [...] Aici, între Sabasa și Suha, trebuia să găsească ea cheia adevărului. Cu ajutorul câinelui lui Nechifor pe care îl găsește într-unul dintre sate, femeia dă de urma rămășițelor bărbatului său, prăpădit în râpa de sub Crucea Talienilor. Respectând tradiția, Vitoria împlinește datoriile crștinești și îi organizează soțului ei o înmormântare tradițională.
	O altă trăsătură dominantă a Vitoriei este spiritul conservator, acesta rezultând în mod indirect, din vorbele și faptele protagonsitei. În secvența în care o ceartă pe Minodora pentru tendințele ei moderniste, îți dau eu ție coc, valț și bluză, arză-te para focului să te arză, Vitoria se dovedește o ferventă apărătoare a obiceiurilor de la care nu se abate și nu acceptă ca fiul sau fiica ei să facă acest lucru. Interogațiile N-ai mai învățat rânduiala? Nu mai știi ce-i curat, bun și sfânt? accentuează caracterul conservator al Vitoriei și modul în care ea percepe tot ce înseamnă tradiție.
	Limbajul, unul dintre procedeele de caracterizare, reprezintă un element de structură care contribuie la realizarea unui portret complex al Vitoriei. Limbajul femeii se potrivește cu mediul rural căruia îi aparține, felul ei simplu de a vorbi și plin de tâlc dovedind inteligența și înțelepciunea personajului. Se pot remarca în limbajul ei unele zicători populare, cum ar fi: cel ce spune multe, știe puține. De asemenea, ea folosește un limbaj uneori încifrat, dar cu semnificații evidente: eu te cetesc pe tine măcar că nu știu carte sau nu știe, sărmanul, cum că ce i-i scris, i-i pus în frunte.
	Personajele sunt individualizate prin caracterizare directă și indirectă, prin fapte, vorbe, atitudini, gesturi, relații cu celelalte personaje. Portretul fizic al Vitoriei este realizat în mod direct de către narator încă de la începutul romanului. Deși nu mai era tânără, femeia își păstrase frumusețea de odinioară: ,,Ochii ei căprii, în care se răsfrângea lumina castanie a părului, erau duși departe.” Vitoria este caracterizată în mod direct și de Gheorghiță, care crede că: ,,Mama asta trebuie să fie fermecătoare; cunoaște gândul omului...”. naratorul îl caracterizează, de asemenea, în mod direct, pe Gheorghiță, evidențiindu-i fizionomia, vestimentația, dar și asemănarea cu Vitoria: ,,Gheorghiță era un flăcău sprâncenat ș-avea ochii ei. Nu prea era vorbăreț, dar știa să spuie destul de bine despre cele ce lăsase și cele ce văzuse. [...] Întorcea un zâmbet frumos ca de fată și de-abia începea să-i înfiereze mustăcioara.”
	Trăsăturile morale se desprind din caracterizarea indirectă, prin fapte. Astfel, Vitoria este prezentată drept o femeie chibzuită, fiindcă, înainte de a pleca la drum în căutarea lui Nechifor, lasă gospodăria în grija argatului Mitrea, vinde o parte din agoniseală ca să facă rost de bani pentru călătorie, o trimite pe Minodora la mânăstirea Văratec și hotărăște să-l ia pe Gheorghiță cu ea. Credincioasă, dar și superstițioasă, femeia cere sfatul preotului din sat, apoi vrăjitoarei în privința dispariției lui Nechifor. Visele premonitorii o determină să creadă că i s-a întâmplat ceva rău soțului și să plece în căutarea lui. Pentru a izbândi, ține post negru douăsprezece săptămâni și se roagă la icoana Sfintei Ana de la mânăstirea Bistrița.
	În majoritatea situațiilor, Vitoria este prezentată într-o ipostază meditativă, specifică unui puternic conflict interior, un alt element structural important în conturarea personajului. Ochii ei duși departe sugerează ideea că femeia este preocupată de motivele pentru care soțul ei nu s-a întors acasă, până la uitare de sine: se desfăcuse încet-încet de lume și intrase oarecum în sine. Zbuciumul lăuntric al Vitoriei se ameliorează odată ce datina înmormântării și pedepsirea ucigașilor au fost înfăptuite, eroina întorcându-se la toate câte a lăsat, finalul devenind semnificativ în construcția protagonistei. Acesta conține monologul femeii care i se adresează fiului, conștientă că viața nu se încheie cu evenimentul tragic al morții soțului ei. Mesajul pe care-l transmite evidențiază faptul că pentru Vitoria rânduiala rămâne cuvântul de ordine și că tradițiile trebuie respectate.
	Reprezentativ pentru literatura română interbelică, romanul Baltagul de Mihai Sadoveanu este o parabolă despre datorie și iubire în egală măsură.


Luceafarul
de Mihai Eminescu

Romantismul este un curent literar aparut in secolul al XVIII-lea  in Franta, Anglia si Germania, acesta mentinand primatul sensibilitatii si al fanteziei creatoare in defavoarea clasicismului.
Poemul Luceafărul, sinteza a gandirii eminesciene, se înscrie în curentul
romantism prin temă, accentul pus pe sensibilitate,  cosmogonii, exploatarea motivelor visului sau
al metamorfozei, amestecul genurilor ( liric, epic şi dramatic) şi  al speciilor  literare ( elegie,
meditaţie filozofică, idilă, eglogă, pastel),folosirea antitezei.

In cee ace priveste sursele de inspiratie, autorul a valorificat atat basme populare romanesti (“Fata in gradina de aur”), cat si surse filosofice (din Platon, Aristotel, Schopenhauer), autorul insusi traind drama omului de geniu, neinteles de ceilalti.

Fiind un text romantic, se poate observa amestecul de genuri si specii literare. In text coexista genul epic present in prima parte cu genul liric si genul dramatic.  Ca specii literare se pot observa meditatia filosofica (in ultimele strofe), impletita cu idila si poemul filosfic.

De asemenea, Luceafărul aparține romantismului prin temă. Tema este problematica
geniului în raport cu lumea, cu iubirea şi cunoşterea,  în căutarea sinelui. Concluzia acestei căutări o formulează, ca o cheie de lectură, însuşi poetul în notele sale: „dacă geniul nu cunoaşte moarte şi numele lui scapă de negura uitării, pe de altă parte aici pe pământ nici e capabil de a ferici pe cineva, nici capabil de a fi fericit. El n-are moarte, dar n-are nici noroc”. Condiţia geniului e una damnată la  solitudine, opusă celei a omului comun.  În cadrul lirismului de măşti, eul liric poate fi înţeles ca  ipostaziindu-se, pe rând, în chipul geniului- Hyperion, dar şi al bărbatului teluric-Cătălin, al impersonalităţii lucide- Demiurgul, sau al muritorului care tânjeşte spre absolut - Cătălina. 

Titlul poemului se refera la motivul central al textului , Luceafarul, si sustine alegoria pe
tema romantica a locului geniului in lume, vazut ca o fiinta solitara si nefericita, opusa omului comun.

În ceea ce priveşte compoziţia poemului se constată existenţa a patru tablouri.
Tabloul întâi din structura poeziei este o poveste fantastică de iubire între Luceafăr (geniu, fiinţa superioară) şi fata de împărat (aflată la varsta când poate fi tulburată de Zburător; simbol al omului comun). Fata este portretizată printr-un superlativ absolut de factură populară- „o prea frumoasă fată”-care contribuie la conturarea atmosfera basmului. Individualizarea se face prin comparaţii care subliniază unicitatea,  -” Şi era una la părinţi/ Şi mândră-n toate cele/ Cum e fecioara între sfinţi/ Şi luna între stele”. Se reiterează mitul zburătorului. Tabloul ne prezintă o fantastică poveste de iubire între două fiinţe aparţinînd unor lumi diferite. lumi.

În concepţia fetei, Luceafărul este un spirit pentru chemarea căruia trebuie o formulă magică. Pentru a-l putea chema lînga ea fata foloseşte descântecul: fata Cobori in jos, Luceafar bland, / Alunecand pe- o raza, Luceafarul se smulge din sfera sa, spre a se intrupa prima oara din cer si mare, ca un tanar voievod, un mort frumos cu ochii vii. In aceasta ipostază angelică, Luceafarul are o frumusete construita dupa canoanele romantice: par de aur moale, umetele goale, umbra fetei stravezii / E alba ca de ceara.” Luceafarul vrea sa eternizeze iubirea lor, oferindu-i fetei mai intai imparatia oceanului, apoi a cerului. Insa paloarea fetei si stralucirea ochilor, semne ale dorintei de absolut, sunt intelese de fata ca atribute ale mortii: Privirea ta ma arde. Ea ii cere sa devina muritor, iar Luceafarul, accepta sacrificiul: Tu-mi ceri chiar nemurirea mea / In schimb pe-o sarutare”.

În tabloul al treilea, confruntarea între Hyperion şi Demiurg scoate la iveală  antiteza între lumea nemuririi şi cea a risipei, între durabilitate şi efemeritate. Prilej de redescoperire a  cosmogoniilor : “Căci unde-ajunge nu-i hotar/ Nici ochi spre a cunoaşte/ Şi vremea-ncearcă în zadar/ Din goluri a se naşte”. Zborul cosmic potenţează intensitatea sentimentelor, setea de iubire ca act al cunoaşterii absolute: “Nu e nimic şi totuşi e / O sete care-l soarbe / E un adânc asemene / Uitării celei oarbe”. Luceafărul îşi recuperează adevărata identitate-Hyperion, fiu al cerului, cunoscut doar de cei asemenea lui. Cererea de a renunţa la nemurire “Şi pentru toate dă-mi în schimb /O oră de iubire…” este refuzată , tratată ca imposibilă- Luceafărul menţine  echilibrul în lume, nu poate fi muritor. Din poziţia sa absolută, Demiurgul prezintă  perisabilitatea şi nimicnicia naturii umane: “Ei doar au stele cu noroc/ Şi prigoniri de soarte/ Noi nu avem nici timp, nici loc/ Şi nu cunoaştem moarte”. În contrast, se află permanenţa  operei omului de geniu-în ipostaza orfică, de conducător sau de stăpânitor al pământului şi al mării. Ultima menţiune a Demiurgului este aceea a lipsei de valoare a sacrificiului Luceafărului,  dată de inconsecvenţa fetei.

Relaţiile de opoziţie şi simetrie ce caracterizează structura poemului pun în evidenţă contrastul între cele două lumi simbolice. Tablourile alternează succesiv planurile cosmic şi terestru, fiecare reprezentând universuri diferite: tablourile I şi II- inserţia planului cosmic în cel terestru, tabloul II-aparţine exclusiv  planului terestru, iar III, exusiv celui cosmic. ultimul tablou are în centru o nouă chemare a fetei, pusă în opoziţie faţă de cele ale primului tablou, iar răspunsul Luceafărului
este introdus adversativ prin conjuncţia “dar”. Echilibrul compoziţional este deci efectul antitezei ca mijloc de organizare macrostructural.

Poemul Luceafărul este un testament poetic, in care poetul se comunică prin intermediul diferitelor „euri adoptive. Pentru că prin Eminescu limba română  atinge perfecțiunea formală și de conținut, se poate spune că  el ” trăieşte de acum înainte în viaţa poporului său” (Titu Maiorescu).




Moara cu Noroc
de Ioan Slavici

Realismul este un curent literar  aparut in secolul al XIX-lea, ca reactie impotriva romantismului. Nuvela este specia genului epic in proza, de dimensiuni medii, mai mici ca ale romanului, cu un singur fir narativ, un conflict unic si concentrat, accentul cazand pe descrierea unui singur personaj.
Nuvela „Moara cu noroc” de Ioan Slavici apartine realismului prin tema, perspectiva obiectiva, narator omniscient și omniprezent, prin tonul impersonal. Personajele reprezinta tipuri umane dominate de o trasatura principala de caracter: Ghita- lacomul, Lica- talharul. Se utilizeaza tehnica detaliului pentru o redare cat mai fidela a mediului, iar elemente de cronotop sunt reale: Arad, Ineu, Oradea. Actiunea se desfasoara pe parcursul unui an, intre doua repere temporale cu valoare religioasa: de la Sfantul Gheorghe, pana la Paste.
Textul a fost publicat in 1881 in volumul „Novele din Popor” si a fost inspirat din realitatea societatii contemporane autorului, respectiv din cea a targurilor de provincie de la sfarsitul secolului XIX cand incepusera sa patrunda relatiile capitaliste.
Temele principale specific realiste ale textului sunt parvenitismul si dezumanizarea. Slavici are o atitudine moralizatoare pedepsindu-i pe cei care sunt capabili de orice sacrificiu din dorinta de a se imbogati, de aceea Ghita sfarseste tragic.
In ceea ce priveste perspectiva narativa, se remarca focalizarea externa a naratorului omniscient care nareaza la pers a III-a fara sa se implice, perspectiva des intalnita scriitorilor realisti. Ca mod de expunere, monologul interior este un intrument frecvent valorificat in analiza psihologica. De asemenea, se recurge la pauze descriptive de portrete si tablouri precum zona Ineului sau Moara cu noroc, asezata la rascruce de drumuri: „venind dinspre locuri rele, ea il vesteste ca a scapat norocos, iara mergand spre ele, la moara, poate sa gaseasca si sa astepte alti drumeti ca sa nu plece singur mai departe”.
Incipitul nuvelei consta intr-un dialog dintre Ghita si soacra sa si surprinde cuvintele batranei „Omul sa fie multumit cu saracia sa, caci, daca e vorba, nu bogatia, ci linistea colibei tale te va face fericit”, ceea ce sugereaza conflictul dintre mentalitatea traditionala ce pune accent pe armonia familiala si dorinta lui Ghita de a ajunge la un trai mai bun pentru sine si familia sa. Se observa tehnica circularitatii: incipitul este simetric cu finalul ce consta tot in cuvintele batranei: „Simteam eu ca nu are sa iasa bine: da asa le-a fost data!”. Batrana pune pe seama destinului prestabilit toate intamplarile tragice ale familiei.

Din puncte de vedere structural, subiectul este impartit in 17 capitole. Pentru realizarea analizei psihologice se recurge la gradatie cu ajutorul careia se insista asupra conflictului psihologic trait de personajul principal. Sunt notate simptomele, transformarile fizionomice si fiziologice, dar si gesturile si framantarile sufletesti, toate contribuind la ilustrarea dezumanizarii protagonistului.
Expozitiunea textului prezinta imaginea lui Ghita, un om cinstit, harnic, iubitor de familie, care decide sa ia in arenda carciuma de la Moara cu noroc pentru a asigura un trai mai bun familiei sale. Grija si iubirea fata de Ana, sotia sa, sunt evidentiate de naratorul obiectiv inca de la inceput cand, noaptea, la auzul zgaltaitului morii, Ghita se trezea din somn ca sa vada daca nu cumva sotia sa s-a dezvelit ca sa o acopere. In plus, armonia familiei carciumarului este evidentiata printr-un detaliu semnificativ: in fiecare sambata seara, familia se bucura impreuna de profitul obtinut in cursul saptamanii in urma afacerii prospere.
Discursul epic prezinta treptat dezumanizarea lui Ghita, indepartarea sa de familie. Intovarasindu-se cu Lica Samadaul, personajul antagonist manipulator si malefic, protagonistul accepta sa fie partas la nelegiuirile acestuia cu avantajul unor rasplati. Dragostea fata de ana, grija fara de aceasta se transforma in brutalitate. Se observa instrainarea atunci cand Ghita este surprins singur, numarandu-si banii in camaruta de langa birt, tragand cu urechea sa nu fie vazut de cineva. 
In finalul nuvelei, personajul principal ajunge pe ultima treapta a degradarii sale morale. Orbit de dorinta de a se razbuna pe Lica, carciumarul refuza invitatia batranei de a-si petrece Pastele la Ineu. Ghita ramane la han si isi foloseste sotia drept momeala pentru Samadau, care i-o cere pe Ana. Costientizand pacatul sotiei sale in vcare tot el a impins-o, Ghita o omoara pe Ana „infingandu-i adanc cutitul in inima”. La randul sau, Ghita este ucis de Raut din ordinul Samadaului, care se sinucide pentru a nu cadea viu in mainile jandarmului Pintea.
In concluzie, nuvela realista „Moara cu noroc” de Ioan Slavici reprezinta un punct important de reper pentru realismul romanesc al secolului XX, deschizand drumul spre modernitate, iar mesajul avand rol moralizator.

Povestea lui Harap-Alb
de Ion Creanga

Basmul cult este o specie a genului epic in proza, cu numeroase personaje ridicate la rangul de simbol, in care se prezinta confruntarea dintre bine si rau, solutionata, de regula, printr-un final fericit. Ion Creanga preia in „Povestea lui Harap-Alb” schema populara si o umple de viata prin realismul abordarii si prin atmosfera, fiind astfel considerat cel care a consacrat specia basmului in literatura romana.
Basmul a fost publicat in anul 1877 in revista „Convorbiri literare” si poate fi observata supratema triumfului Binelui asupra Raului, tema tratata de autor este una morala, referitoare la conditia eroului, care, inainte de a fi imparat, trebuie sa cunoasca si statutul de sluga, tocmai pentru a invata sa si exercite puterea. 
Tematica este sustinuta de motive literare specifice: imparatul fara urmasi la tron, superioritatea mezinului, probele, animalele fabuloase, obiectele magice, pedepsirea raufacatorului, nunta imparateasca. Fortele Binelui sunt reprezentate de Harap-Alb, ajutoarele si cei cinci tovarasi. Fortele Raului sunt reprezentate de Span si Imparatul Ros.
Titlul basmului enunta atat specia literara, povestea, cat si numele protagonistului purtat de-a lungul propriei formari. Pe parcursul firului epic, destinul acestuia cunoaste trei ipostaze: fiul cel mic al craiului, neinitiat, Harap-Alb, sluga a Spanului si, in final, imparatul capabil de a conduce si de a avea o familie. Numele personajului principal este dat de Span si reprezinta o sintagma oximoronica, cuvantul „harap” insemnand sclav negru, in contradictie cu adjectivul „alb” cu care este asociat.
Actiunea este relatata la pesroana a III-a, de catre un narator a carui perspectiva narativa este obiectiva, completate de multiple implicari afective, specifice stilului autorului Ion Creanga. Acestea sunt marci ale oralitatii textului, trasatura specifica basmului, si au rolul de a crea o relatie de apropiere intre narator si cititor, dar si de a capta interesul acestuia („Dar ia sa nu ne indepartam cu vorba si sa incep a depana firul povestii”). Discursul narativ imbina naratiunea, cea predominanta, completata de dialog, cu rol dublu: dinamizarea actiunii si individualizarea personajelor prin detalii specifice. Descrierea se bazeaza in special pe portretizare, personajele fiind conturate astfel incat sa formeze ample reprezentari in mintea cititorului.
„Povestea lui Harap-Alb” este structurata in doua parti, fiecare continand cate patru episoade naratuve. In prima parte, fiul de crai cel neinitiat depaseste proba milosteniei la intalnirea cu Sfanta Duminica, proba harniciei, proba curajului la batalia cu ursul, proba labirintului – cele trei intalniri cu Spanul, coborarea in fantana – moment ce reprezinta moartea ritualica, proba vredniciei si a intelepciunii – aducerea „Salatilor” din Gradina Ursului, proba curajului si a rabdarii – uciderea cerbului si aducerea pielii si a capullui batut cu pietre pretioase.
In partea a doua sunt redate probele necesare maturizarii lui Harap-Alb: proba prieteniei – furnicile, albinele si Gerila, Flamanzila, Ochila, Setila, Pasarila, probele de la curtea imparatului Ros, proba iubirii, dezvaluirea adevarului despre Span, uciderea Spanului de catre cal si rasp;ata eroului. Nunta cu fata imparatului Ros si trecerea la statutul de imparat concluzioneaza maturizarea lui Harap-Alb.
Simbolul central al basmului ramane drumul, metafora a descoperirii lumii si a sinelui. Eroul este pus el insusi in situatia de a dobandi experienta, acesta neavand puteri supranaturale, insa invatand sa fie curajos, prietenos, loial, sa aiba incredere in oameni. Astfel, Ion Creanga umanizeaza fantasticul si in cazul antagonistilor, ce au un rol important in dezvoltarea eroului: Spanul este un „rau necesar”, fiind considerat formatorul pentru Harap-Alb.
Ca in orice basm, se pot observa formulele specifice tipice pe care autorul le prelucreaza in mod original: formula initiala „Amu cica era odata intr-o tara un crai”, formule mediane „Si merg ei o zi, doua, si merg patruzeci si noua”, formula finala „ Si-a tinut veselia ani intregi”.
Oralitatea, foarte des intalnita la nivelul operei lui Ion Creanga, confera, ca in orice basm, o exprimare autentica. Indicii oralitatii sunt reprezentati de expresii populare „vorba aceea: <<La placinte inainte, la razboi inapoi>>” proverbe si zicatori „ Apara-ma de gaini, ca de caini nu ma tem”, interogatii „Ca alta, ce pot sa zic?”, dativul etic : „mi ti-l insfaca cu dintii de cap”.
In concluzie, in basmul cult „Povestea lui Harap-Alb” este valorifcat modelul basmului popular, pe care autorul il depaseste prin elementele originale evidentiate, creand astfel o capodopera a geniului si a prozei fantastice romanesti.

Riga Crypto si Lapona Enigel

Modernismul reprezintă un curent în arta şi literature secolului al XX-lea, caracterizat prin negarea tradiţiei şi impunerea unor noi principii de creaţie, înglobând mai multe curente artistice novatoare.
              Scrisă în 1924 şi inclusa mai apoi in volumul “Joc secund”, poezia este o baladă cultă apartinand modernismului, caracterizata insusi de autor drept un “Luceafar intors “.
Titlul baladei anticipă relațiile de opoziție pe care este construită poezia prin menționarea personajelor principale, niște ființe care aparțin unor lumi opuse: riga Crypto – reprezentant al regnului vegetal – și lapona Enigel – reprezentantă a umanității. Astfel, titlul evidențiază rolul central pe care îl au cele două personaje în transmiterea mesajului poetic. Cei doi protagonisti au aspiratii contrarii: spre umbra, respectiv spre soare, simboluri pentru atitudinea spre cunoastere a celor doi. Personajul Crypto este rege (riga) al fapturilor inferioare, titlul dezvaluind statutul sau social. Numele cu sonoritate nordica Enigel sugereaza originea laponei.
Tema poeziei este iubirea ca modalitate de cunoastere a lumii. Fiind "un luceafar intors", poemul prezinta drama cunoasterii si a incompatibilității dintre doua lumi, respectiv regnuri.
La nivel formal, poezia este alcatuita din doua parti; fiecare dintre ele prezinta cate o nunta: una implinita, povestita, modificata in final prin casatoria lui Crypto cu "masalarita". Procedeul compozițional folosit este povestirea in rama. Textul are la baza un lirism obiectiv, o lirica a mastilor, poetul fiind in spatele fiecarui “personaj” liric: el este menestrelul, dar si Crypto si Enigel, pe rand. 
Prologul contureaza in putine imagini atmosfera de la finalul unei nunti reale. Primele patru strofe constituie rama viitoarei povesti si reprezinta dialogul menestrelului cu "nuntasul fruntas". Menestrelul spune "incetinel" "un cantec larg" despre o nunta dintre doi parteneri reprezentanti a doua regnuri distincte,  Enigel si riga Crypto. 
Partea a doua prezinta idila neimplinita dintre Enigel si riga Crypto. Nunta povestită cuprinde mai multe tablouri poetice: portretul şi împărăţia rigăi Crypto, portretul, locurile natale şi oprirea din drum a laponei Enigel, întâlnirea dintre cei doi, cele trei chemări ale rigăi şi primele refuzuri ale laponei, răspunsul acesteia şi refuzul categoric al lui Enigel, pedepsirea rigăi şi finalul baladei. Modurile de expunere sunt, în ordine: descrierea, dialogul şi naraţiunea.
Membrii cuplului fac parte din regnuri diferite si, de aceea, nu pot comunica in plan real. Intalnirea lor poate fi posibila doar prin intermediul visului fetei, la fel ca in "Luceafarul". Povestea propriu-zisa se dovedeste a fi fantastica, la fel ca in poemul eminescian, doar ca rolurile sunt inversate.
Tema poemului și viziunea despre lume a poetului sunt ilustrate nu doar de incipit, ci și de finalul baladei. Crypto devine o ciupercă otrăvitoare, fiind astfel pedepsit pentru îndrăzneala de a visa la împlinire alături de o ființă superioară, deci, pentru încercarea de a ieși din limitele impuse de propria natură. Nunta lui Crypto cu „măsălarița-mireasă” evidențiază ideea că este posibilă doar însoțirea cu o ființă care face parte din aceeași lume. Prin urmare, este pusă în lumină concepția modernistă a autorului, dar, totodată, este valorificată și tema poeziei privind iubirea interzisă de legile firii.
La nivel stilistic, modernitatea textului este sustinuta prin inversiuni sintactice “mult-indaratnic”, “zice-l-as” si prin epitetele metaforice “menestrel trist”, “inima ascunsa”.
Soarele, simbolul spiritului, imaginat în poem prin metaforele „roată albă” şi „aprins inel” (simbolul nunţii) este în antiteză cu „umbra”. Metafora „sufletul-fântână” sugerează puritatea, setea de cunoaştere, veşnicia, şi este în antiteză cu „carnea”: „La soare, roata se măreşte; / La umbră, numai carnea creşte”. Spiritul şi sufletul sunt atribute ale fiinţei raţionale, înţelepte „Căci sufletul nu e fântână/ Decât la om, fiară bătrână”. Făpturile inferioare care aspiră să dobândească spiritualitatea sunt distruse de propriul vis, aşa cum i se întâmplă lui Crypto care se transformă în ciupercă otrăvitoare.
În ceea ce privește elementele de versificație, putem spune că acestea sunt influențate de viziunea modernistă a autorului. Astfel, regulile prozodiei clasice nu sunt respectate, în cea de-a doua parte strofele sunt formate dintr-un număr inegal de versuri (de la 4 la 7 versuri). Mai mult, rima variază, predominând rima încrucișată și cea împerecheată. 
In concluzie, opera “Riga Crypto si lapona Enigel” de Ion Barbu este o poezie moderna prin simbolurile folosite, prin ambiguitatea intelesurilor ce evidentiaza incadrarea textului in modernism.

Ultima noapte de dragoste, întâia noapte de război
Romanul aparține literaturii autenticității și ilustrează estetica modernismului datorită faptului că este centrat pe problematica intelectualului,ilustrând doctina lovinesciană a sincronismului.
Este un roman realist psihologic, de analiză a vieții interioare, o sumă de dosare de existență, structurate pe o idee sau pe o pasiune.
Geneza romanului:
•	Romanul este rezultatul experiențelor ontice și cognitive –iubirea și războiul.
•	În ceea ce privește sursa de inspirație, pe de o parte a fost valorificată experiența sublocotenentului Camil Petrescu, voluntar pe frontul Primului Război Mondial, al cărui memorial de campanie este împrumutat cu amănunte cu tot eroului.
•	De cealaltă parte, romanul a avut la bază  experiențele lirice precum Ciclul morții,dar și epice Cei care plătesc cu viața, dar și  articole de cronică a vieții mondene ,publicate la rubrica Ceaiul de la ora cinci.
•	altă sursă de inspirație a fost realitatea bucureșteană din care a selectat obiceiuri precum bătălia cu flori de la șosea.
•	De asemenea, a valorificat și filozofia lui Husserl, dar și literatura lui Proust, Gide, Camus, Stendhal.
•	Romanul a fost scris și publicat în 1930. Inițial a avut alte titluri Jurnalul căpitanului Andreescu și Proces verbal de dragoste și de război.Autorul mărturisea:jurnalul meu de război l-am atribuit lui Ștefan Gheorghidiu și formează vol II din roman,cu mici schimbări de nume, pe când partea I e în întregime ficțiune, în afară de descrierea mediului universitar.
 Titlul romanului:
•	Surprinde cele două experiențe cognitive ale lui Gheorghidiu, și anume iubirea și războiul.Acesta cuprinde o metaforă noaptea ce indică incertitudinea care îl macină, incognoscibilul ființei umane cu care se confruntă.Cele două adjective ultima –întâia indică ordinea experiențelor, dar și dorința eroului de a depăși drama iubirii înșelate și de a pătrunde în alte universuri de cunoaștere.
Temele romanului:
•	Inadaptarea intelectualului la lumea imposturii și a mediocrității;
•	Dragostea și războiul
•	Iubirea este considerată principiul ordonator al existenței până când descoperă războiul.Simbolic ;,ultima noapte de dragoste trăită alături de soția sa la Câmpulung este urmată de întăia noapte de război.Se trece de la durata interioară la timpul obiectiv al războiului: acum oamenii de aici,blestemații în uniformă, îmi sunt singurii aproaope și sunt mai aproape de ei decât de mama și surorile mele.
Elemente de structură și de compoziție:
•	Se observă compoziția binară:Cartea întâia are 6 capitole,Cartea a doua are 7 capitole, ultimul având valoare de epilog;
•	Tilurile capitolelor sunt rezumative sau metaforice: Asta-i rochia albastră, Ne-a acoperit pământul lui Dumnezeu;
•	Principiul compozițional este cel al memoriei involuntare, declanșate nu de o senzație ca la Proust, ci de o dezbatere și un conflict de idei- vezi disputa polemică de la popota militară;
•	Structural romanul este realizat pe două planuri narative: planul conștiinței personajului narator dezvăluie o realitate interioară, al doilea plan cel al realității obiective centrat pe existența societății bucureștene –mediul studențesc, viața politică, apoi pe imaginea războiului.
•	Panul realității interioare cuprinde, pe de o parte, un fir narativ al  evenimentele rememorate ale poveștii de iubire, de cealaltă parte, unul analitic în care sunt prezentate stările de conștiință .
•	Planul realității obiective prezintă mediul studențesc, lumea oamenilor de afaceri, viața politică și cea mondenă, dar și imaginea demitizată a războiului-vezi capitolul Ne-a acoperit pământul lui Dumnezeu
•	Incipitul este modern situând acțiunea într-un spațiu și un timp real în primăvara anului 1916,ca sublocotent proaspăt,întăia dată concentrat, luasem parte, cu un regiment de infanterie din capitală, la fortificarea Văii Prahovei, între Bușteni și Predeal.Urmează modelul punerii în abis deoarece intervine planul conștiinței, al lucidității naratorului.
•	Finalul este deschis și arată despărțirea eroului de tot trecutul prin gestul de a-i lăsa Elei toată averea.
•	Romanul propune o nouă formulă epică urmărind fluxul conștiinței personajului narator.Romanul reconstituie povestea de iubire, dar și campania militară.Capitolul 1 fixează cronotopul acțiunii, având rol descriptiv.-vezi capitolul La piatra craiului,în munte, rol persuasiv deoarece se prezintă comentariile critice și ironice pentru intrarea României în război, dar și rol de premisă teoretică fiindcă toate concepțiile lui Gheorghidiu despre iubire vor fi demonstrate prin evocarea relației sale cu Ela.
